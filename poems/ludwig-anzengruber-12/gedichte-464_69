
Sag'n im Summer dö Halm'.
Sag'n im Summer dö Halm':
      »Uff, wir müssent vadorr'n,«
      Sag'n s' im Winter gleich drauf:
      »Husch mir seind schon vafror'n!«
      Af der Tenn', in der Mühl',
      Jahr für Jahr, wia da will',
      Fehlt's doch niemal an Korn.
Und so klagt a der Mensch,
      Daß wen'g Freud' er erwirbt,
      Daß dös Wen'g no dazu
      's leidig' Leb'n ihm verdirbt,
      Und trotz Jamma und G'schroa
      Thun s' sich z'samma zu zwoa,
      Daß dö Welt nöt ausstirbt. 
