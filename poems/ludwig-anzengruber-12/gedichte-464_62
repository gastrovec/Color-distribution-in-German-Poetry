
Vertrauliche Zwiesprach.
(Dezember 1887.)
»Du mei' herzliab's Schotzerl,
      No, sog mer nuar grod,
      Ob dir noch koan ondra
      In d'Aug'n g'stochen hot?«
»Dann loß a mei' Bua glei
      Dich fragen vor oll'n,
      Hot dir eppa nia noch
      Koa' ondri nit g'foll'n?«
»Ei, schau, du mei' Dirndal
      Und hätt's dös a thon,
      Dir ziemt do koa Neugier,
      I bin jo a Mon!«
»Und i bin a Dirndal
      Frei ledig allweg'n,
      Und liegt dir on mir, is
      Om ondern nix g'leg'n!«
»Es is a im Grund doch
      A dalkatas Frog'n,
      Mer scheut sich vorm Lug'n und
      Mog d' Wahrheit nit sog'n.« 
»No, sixtas, mei' Büabl,
      Dös moan' i holt a,
      Und liabt ma sich recht, g'schiacht's
      Doch ollwal zu zwa!«
