
Matten Has'


Lütt Matten de Has',
        De mak sik en Spaß,
        He weer bi't Studeern,
        Dat Danzen to lehrn,
        Un danz ganz alleen
        Op de achtersten Been.
        Keem Reinke de Voss
          Un dach: »das en Kost!«
          Un seggt: »Lüttje Matten,
          So flink oppe Padden?
          Un danzst hier alleen
          Oppe achtersten Been?
Kumm, lat uns tosam!
          Ik kann as de Dam!
          De Krei, de spelt Fitel,
          Denn geit dat canditel,
          Denn geit dat mal schön
          Op de achtersten Been!«
Lütt Matten gev Pot.
          De Voss beet em dot
          Un sett sik in Schatten,
          Verspis' de lütt Matten:
          De Krei, de kreeg een
          Von de achtersten Been.


