
Dat letzte
Min Anna is en Ros' so roth


1.


   
Min Anna is en Ros' so roth,
        Min Anna is min Blom,
        Min Anna is en Swölk to Fot,
        Min Anna is as Melk un Blot,
        As Appel oppen Bom.


2.



De Vullmach hett en Appelgarn,
        Un Rosen inne Strat;
        De Vullmach kann sin Rosen wahrn,
        De Vullmach kann sin Appeln arn.
        Min Anna is min Staat!


3.



Se is min Staat, se is min Freid
        Un allens alltomal,
        Un wenn de Wind de Rosen weiht,
        Un wenn de Wind de Appeln sleit:
        Se fallt mi nich hendal.


4.



Se fallt ni af, se fallt ni hin,
        Se hett son frischen Moth;
        So blöht min Hart, so blöht min Sinn,
        Min Anna blift de Blom derin
        Bet an min seli Dod.


