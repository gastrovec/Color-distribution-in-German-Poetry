
De Kinner larmt


Luri treckt de Abendluch
        Æwert Feld so glind;
        Wenn'k mi nu wat wünschen much,
        Weer'k noch eenmal Kind.
        Lisen weiht er Lust un Larm
          Wit hendal na't Moor,
          As Musik, so week un warm,
          All as weer't en Chor.
Kumt mi nich min Leben vær
          As en swaren Drom?
          Wak ik so mal op as Gær
          Abends ünnern Bom!
All min Freid is sünner Klang,
          Un min Hart ist arm,
          Hör'k in Schummern as Gesang
          So de Kinner larm';
Sackt mi rein de Spaden dal
          Ut de sware Hand.
          Gravt  d e  mi den Weg wul mal
          Rin int Kinnerland?


