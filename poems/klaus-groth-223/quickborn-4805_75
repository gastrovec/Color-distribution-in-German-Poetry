
Min Platz voer Doer


De Weg an unsen Tun hentlank
        Dar weer dat wunnerschön!
        Dar weer des Morns min eersten Gank
        Int Gras bet anne Kneen.
        Dar spel ik bet to Schummern hin,
          Dar gev dat Steen un Sand;
          Des Abends hal mi Obbe rin
          Un harr mi bi de Hand.
Denn Wünsch ik mi, ik weer so grot,
          Dat ik der ræwer seh,
          Un Obbe meen, un schütt den Hot,
          Dat keem noch vels to fröh.
Dat keem so wit, ik heff se sehn,
          De Welt dar buten vær:
          Ik wull, se weer man half so schön,
          As do min Platz vær Dær.


