
Dagdeef.


Dær Busch un Brok to snekeln,
        Mi in de Sünn to rekeln,
        Dat sünd min besten Tæg;
        Un mank de Blöm to dangeln
        Un oppen Knüll to rangeln
        Dat is min gröttste Hæg.
        Inn Krattbusch mank de Böken
          In Schatten liggn un smöken
          Dat is min Husbedrif;
          Un lingelank bi'n Quellborn
          To drüßeln ünnern Sleedorn
          Dat quickt mi Seel un Lif.
Wa nett dat Water risselt,
          Wa sach de Blæder pisselt,
          Wa rükt dat Holt so grön!
          De Drossel fleit so nüdli,
          Ik reck mi so gemüthli:
          Wa is dat wunnerschön!
Un ward mi oppe Duer
          Dat Utraun gar to suer,
          Un geit de Sünn to Beer:
          So stopp ik noch en Bræsel
          Un schumpel na min Kæsel
          Un denn – na denn ni mehr.


