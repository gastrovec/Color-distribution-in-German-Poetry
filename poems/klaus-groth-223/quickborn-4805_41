
En Exempel vun Bispill


De Mann de wull liggn,
        De Kater wull singn.
        Do neem he den Kater
        Un smeet em int Water:
        Ik will di doch wisen
        Wull Herr in min Hüsen!
        Do legg he sik dal
        Un sleep as en Pahl.
        Do keemn se ganz lisen
        In Schün un in Hüsen
        Un pipen so lise
        Un gnappern de Müse,
        Un gnippen un gnappen
        Un slicken un slappen
        Op Bör' un in Schappen
        Vun Schüttel un Teller,
        To Bæn un in Keller.
        Se eten sin Speck,
        Toreten sin Säck,
        Se eten sin Metten
        Un keemn in sin Betten:
        Dar beten de Æs
        Den Mann inne Næs!


