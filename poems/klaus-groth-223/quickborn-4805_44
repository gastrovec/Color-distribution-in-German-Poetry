
2.
    De Lotsendochder


   
Se kunn de Nacht ni slapen,
        De See de gung so swar un lud,
        De ganze Nacht ni slapen:
        He weer to fischen ut.
        »Min Vader lat uns rojen,
          De See de geit so lud un swar,
          Min Vader lat uns rojen,
          De Fischers stat Gefahr.« –
De Morgen grau int Osten,
          De See de gung so hoch, so holl;
          Wat drev dar rop vunt Osten?
          Dar drev en kentert Joll.
»Ik heff vunnacht ni slapen.
          Min Vader, wenn': ik bün so slecht,
          Un reckt wi noch ant Öwer,
          So makt min Bett torecht.«


