
Int Holt


Wo dat Echo schallt
        Dær de Böken hin,
        Na de gröne Wald
        Treckt mi Hart un Sinn,
        Wenn de Droßel fleit,
        Wenn de Blæder weiht,
        Wenn de Wind der geit
        Baben hin.
        De is jümmer fri,
          As de grote See;
          Dar is Rum vær mi
          Un dat schüchtern Veh,
          Vær de bittre Noth,
          Vær den lewen Gott,
          Un dar deit de Dod
          Nich mal weh.
Wenn de Droßel fleit,
          Spring ik rut to Holt,
          Wenn de Blæder weiht,
          Ga ik noch to Wold:
          Och, de seeg mi springn
          Un de hör mi singn,
          Un dar much ik liggn
          Still un kold.


