
Inne Fremdn


Dat gift keen Land so grön un so schön –
        O weer ik wedder to Hus!
        Dar singt de Vageln so fröhli,
        Dar is de Schatten so köhli –
        O dat ik wannern muss!
        En Garn de liggt dar achter den Tun,
          Dar blömt de Rosen so roth.
          Mit Leefste de neem sik en Annern,
          Gesellen un de mæt wannern:
          Ade, du Leefste, lev wol!
Un Vader is dot, un Moder is dot –
          O leeg ik dar ünner de Eer!
          Dar sungn de Vageln so fröhli,
          Dar weer de Schatten so köhli –
          Ik seeg di nimmermehr!


