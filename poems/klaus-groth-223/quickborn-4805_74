
Dat Dörp in Snee


Still as ünnern warme Dek
        Liggt dat Dörp in witten Snee,
        Mank de Ellern slöppt de Bek,
        Ünnert Is de blanke See.
        Wicheln stat in witte Haar,
          Spegelt slapri all de Köpp,
          All is ruhi, kold un klar,
          As de Dod, de ewi slöppt.
Wit, so wit de Ogen reckt,
          Nich en Leben, nich en Lut;
          Blau na'n blauen Heben treckt
          Sach de Rok nan Snee herut.
Ik much slapen, as de Bom,
          Sünner Weh un sünner Lust,
          Doch dar treckt mi as in Drom
          Still de Rok to Hus.


