
Grotmoder


Grotmoder nült inn Læhnstohl
        Un hollt de Huspostill.
        Ik weet ni, wat de Olsche
        Nu jümmer lesen will!
        Se kikt sik dær der Brillglas
          De Ogn noch redi blind.
          Se is noch orri strewi,
          Doch lang ni mehr keen Kind.
Vunmorgens is se gänzli
          Verbistert un verbas't,
          Se süht ni, dat de Müppe
          Er anne Rocken tas't.
Se markt ni, dat de Kater
          Er inne Nachmütz slöppt
          Un de Kanarjenvagel
          Er oppe Fingern löppt.
De Sünn schint doch so fründli
          Un makt er Backen roth:
          Du lewe Gott in Himmel –
          De Olsche . . . de is dot!


