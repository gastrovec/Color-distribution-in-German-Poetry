
Bußemann


     
De ol Peter Kruse
        De hett en Karbuse,
        De hett en Karbüßel,
        Dar sitt he in Drüßel,
        Dar sitt he un slummert,
        De Abend de schummert;
        Denn huelt de Wind,
        Denn tuelt dat Kind,
        Denn ward Peter Kruse
        Asn Muse geswind!
        De ol Peter Kruse
          De hett en Karduse,
          Dar hett he en Pack in
          Vun Petum Toback in.
          He stoppt sik en Bræsel,
          He pafft in sin Kæsel,
          He sitt to karmüßeln,
          He læhnt sik to drüßeln:
          Doch hört he den Wind
          Un röhrt sik dat Kind,
          So kumt Peter Kruse
          In Suse geswind!
De ol Peter Kruse
          De hett en Kapuze,
          Is rug as en Pudel,
          Is spitz as en Buddel,
          Un weihet de Wind
          Un schreiet dat Kind,
          So kumt Peter Kruse
          Utn Huse geswind!


