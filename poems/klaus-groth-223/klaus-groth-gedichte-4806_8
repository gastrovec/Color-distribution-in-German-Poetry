
Klaus Groth
Regenlied
Regen, Regen, drus,
    wi sitt hier warm in'n Hus!
    De Vageln sitt in'n Boom to kuern,
    de Köh, de staht an'n Wall to schuern:
    Regen, Regen, drus,
    wi sitt hier warm in'n Hus!
Regen, Regen, rusch,
    wat rükt dat ut den Busch!
    De Blörn, de hangt so slaprig dal,
    de Böm, de röhrt de Blöd' nich mal:
    Regen, Regen, rusch,
    wat rükt dat ut den Busch!
Regen, Regen, sus
    vun baben op uns' Hus,
    vun't Dack hendal in strieken Strom
    un liesen ut den Eschenboorn:
    Regen, Regen sus
    vun baben op uns' Hus!
Regen, Regen, rull,
    bet all de Gröben vull!
    Denn lat de Wulken övergahn,
    lat den Sünn wedderkam'n:
    Regen, Regen, rull,
    bet all de Gröben vull!
