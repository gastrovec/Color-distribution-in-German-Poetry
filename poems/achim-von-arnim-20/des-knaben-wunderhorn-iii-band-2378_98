
Emmenthaler Kühreihen.


Knabe.


       
Mys Lieb' isch gar wyt inne,
        Dort inne uf der steinige Fluh;
        Wenn i scho zun ihm wetti,
        O so reute mi di Schuh!


Meitschent.



La du di dSchuh nit reuen,
        Leg du dine Bantöffeli a;
        We du si de hest broche,
        So chast ja de angeri ha.


Knabe.



I ma nit i der Wuche
        Uf d Fluh zu mynem Schätzeli ga,
        Es gitt ja so ne Fyrtig,
        Wo ni zum Schätzeli cha!


Meitscheni.



My Schatz cha gar gut hornen,
        Er cha di Reyhli alli gar wohl;
        Er hornt mer alli Morgen,
        O wenn ig a melche soll.


Knabe.



Mys Lieb' trybt über d' Gasse,
        Gar s'tusigs schönes Trüppeli Veh!
        O i ha gar längi Zyti,
        Wenn is de so nimme cha g'seh!


Meitscheni.



Wenn i de soll ga mälche,
        So steyt mer de mys Kühli nit recht;
        Da stellen i d's Kübli näbe mi,
        U gaugle mit dem Knecht.


Knabe.



O d's Kühli wey mer verkaufe,
        U d's Kalbeli wey mer de no b'ha;
        Wenn früh de d'Meitscheni mälche,
        Chan i de no zu der gah.


