

De Snurkers


       
De Klock sleit acht,
        Nu Kinners, go Nacht.
        Man gau un man fixen
        Herut ut de Büxen,
        Man flink ut de Schoh
        Un rinne int Stroh. 
        De Klock sleit negen,
          De Oellsten, de sägen,
          De Lütt, mit sin Snuten,
          Kann ok all wat tuten.
          Dat isn Konzert,
          Is wirkli wat wert.
De Klock sleit tein,
          Nu, Olsch, ward dat fein,
          Nu legg di man slapen,
          Du hast dat schön drapen,
          Nu klingt dat erst recht,
          Ik snurk asn Knecht.



