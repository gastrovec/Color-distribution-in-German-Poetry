
Zur Hochzeit einer Münchener Schauspielerin mit einem Professor der Mathematik in Königsberg.
 Personen: Ein alter Bauer und sein Weib.Dargestellt von Fräulein Schönchen und Herrn Neuert.


             
Sie:  
Geh, Hiesei, trau' Di do net eini
(zögernd an der Thüre, ihn festhaltend)
        Do san ja Stadtleut, gar viel feini.
        Do sitzt's in saubern Gwand, die Liesei,
        Am End' is stolz worn: – geh mer, Hiesei.



Er:
A na, de is net stolz worn! Is allweil
        Recht gmoan gwest. – Auf mein Theil
        Nimm i's. Geh eini! Trau der nur:
        Sie is a guate Dingin von Natur.
(Er tritt vor, sie folgt)
        Ja grüaß Gott halt, alle bei enand.
        Mir kema weit her: von Oberland.



Sie:
Vom Berg und See und von der hohen Firn.



Er:
Mir ham halt ghört, daß unsre gschmache Dirn –



Sie:
Thuat Hochzeit halten da heroben in Preißen.



Er:
Gar mit an Herrn Professor, so hat's gheißen.



Sie:
Mit gar an braven Herrn: – gwiß is wahr.



Er:
En schönen, großen, mit en Kopf voll Har!Dieses war aber sagenhaft.



Sie:
An Schulmeister, der das Rechne gar gut kennt.



Er:
Er zählt scho lang die Stern am Firmament.



Sie:
Er bringt's net raus! Jetzt zählt er scho sein Har.



Er:
Da hat er eher Feierabend: – s'is wahr!



Sie:
Und weil'st halt gar so brav, so brav bist gwesen –



Er:
Net, wie oft Andre san, so leichte Besen, –



Sie:
Die Buabn, de san der weiter net nach gloffen!



Er:
Es hat die koaner do in's Herzel troffen



Sie:
Die Gigerln, gwachsen wie die Pfeifenrehrl,



Er:
Ha, ausglacht hat's es frei, die dummen Kerl!



Sie:
Und weil'st halt gar so schö gsungen hast, –



Er:
Grad wie die Vogl Resi, beinah fast!



Sie:
Und weil'st mit uns gwesen bist so viel guat, –



Er:
Du guate Haut, du Gsicht wie Milch und Bluat!



Sie:
So ham mir uns halt aufgmacht auf die Roas.



Er:
Du, dös is weit, bal oans an Weg net woas!



Sie:
Und san do her groaßt in das Kenigsberg!



Er:
Wo is er denn? I sich ja gar koan Berg!



Sie:
Und wollen halt nachschaug'n, wie's der denn da geht.



Er:
Dein Bua is gar net übi, der da steht.



Sie:
Und uns g'falln a die Leut'. – Woaßt, dessent zweg'n:



Er:
Mir g'fallen halt a die Leutln herentgeg'n!



Sie:
Sie schlag'n in d' Händ' und patschen, bals uns seg'n



Er:
Und schrein uns allweil raus und schmeißen Kranzel,



Sie:
Und kenne net gnua krieg'n von Schuhplatteltanzel!



Er:
Kurz um, die Preißen –, muaß sellm frei lob'n:



Sie:
Die Leut' san gar net so dumm da herob'n.



Er:
So winsch mer Euch halt in Eurer Eh' –



Sie:
(rasch) Dös brauchst ene net sag'n – dös wissens eh.



Er:
Aber alleweil kannst do net da herobn leb'n.



Sie:
Es is wohl schö, aber gar so viel eb'n



Er:
Kimm wied'r a mal zu uns nach Tegernsee:



Sie:
Na sam mer so lusti wieder wie eh.



Er:
Und wenn er a scho mehr seid als zwoa – 's is glei.



Sie:
A guate Milli ham mer allwei.



Er:
So jetzt guate Nacht: – pfuat Gott bei enand:



Sie:
Jetzt roas'n mer wieder in's Boarenland. (Beide ab.)


