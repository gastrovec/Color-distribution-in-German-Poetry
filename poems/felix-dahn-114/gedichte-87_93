
Abschiedsschnadahüpfel an die fünf Schauspielerinnen der »Münchener«.


       
Bal i die fünf Deandeln
            Aus'n Oberland seh, –
        Die well is die fürnehmst –?
            Die Wahl thuat mer weh!
        Die Blonde, die Kâthi,
            Is a saub're Person:
        Sechs hundert Verdrahti
            Laßt's zruck, geht's davon.
        Und die Braune, die Hedwig,
            Hat a G'schau wie a Reh,
        Und ihr Herzerl is klar
            Wie der liachtblaue See.
        Und die lange, die Lina,
            Mit 'n geschneckelten Har, –
        I vergiß net auf Ihna, –
            Wahrhaftig is wahr.
        Und de Kloane, de Gretl,
            Mit 'n rabenschwarzen Zopf,
        Wie a Schwarzplattel singt sie
            Und braucht gar koan Kropf!
        Und die Schönchen, die Mali,
            Bei der thu' i an Sprung:
Grad in Gsicht macht's an Alti –
            Aber 's Herz, dös is jung.
        Die well is die fürnehmst?
            I bring' s halt net zam:
        Die fünf Deandeln aus Baiern
            Sollen leben allsamm.


