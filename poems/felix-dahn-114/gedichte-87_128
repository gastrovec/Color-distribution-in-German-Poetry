
Carmen potatorium Wirciburgense.


         
Gaudeamus igitur
          Diem hunc viventes,
        Prope Moeni flumina,
        »Kaeppeles« cacumina,
          Acriter bibentes.
Floreant Herbipolis
            Incorrupta vina,
          Flammigantia »Lapidis«,
          »Harpae« atque »Inguinis«,
            Oppmann – Haderlina.
»Civium hospitium«
            Sanat morbum mentis:
          Nam morborum omnium
          Summum est mortiferum
            Malum sitientis.
Bibunt omnes – hospites,
            Incolae perbibunt:
          Matres atque virgines,
          Senes atque juvenes
            Sero domum ibunt.
Turget »Capri saculus«,
            »Schurli-Murli« stridet,
          Scandit racemaculus,
          Regnat Bacchi baculus
          Et Erotis aculus
            Atque Venus ridet.




                                     

 Felix Dahn
antecessor neque minus potator quondam
        wirceburgensis fecisse gloriatur. 


