
Achte de Hock.


   
– Min Seiß un Strick legg ick
        Doa achte an 't Slet;
        Nu kumm man, kumm, segg ick,
        Hir 's Aewewind, Gret! 
        De Kip lang ens, Dirn, her
          Un 't Lechel doato
          Un huk di man hir her
          Uppe Garw as ick do!
Giw Spek, Wust un Schinken,
          Giw Pimpkes un Köst!
          Lat üns eten un drinken,
          Giw her, wat du hest!
Min Liw dat was hellig,
          Nu is dat min Hart;
          Denn wes so gefällig
          Un giw em sin Part.
Denn wes nich so druß, Dirn,
          Un nimm Nicks nich krümm!
          Un giw mi 'n Puß, Dirn,
          Un fat mi ens üm!
Hir hürt üns ken Ur nich,
          Ken Og süt uns, Kind, –
          De Hock von Natur nich,
          De 's dow jo un blind.
Un süt dat de Lünk ok,
          De lacht sick doabi
          Un denkt sacht: dat künn 'k ok
          Noch flinke as ji! –


