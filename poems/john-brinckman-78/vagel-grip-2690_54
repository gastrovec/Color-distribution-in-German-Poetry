
Birproew.


       
– Lang Nawern ens dat Lechel hen,
        Wat to üns Bir he seggt, . . .
        Un ob sin Ollsch sonn Drinken ok
        As üns to brugen döggt. – 
        – – Jug Bir doa lett sick Nicks vun segg'n
          Ken Klünne is 't, ken Jüch, –
          Dat is nich, Nawe, alltosur
          Un alltosoet ok nich.
Un, Nawe, wenn en hellig is,
          Dat 's het, un doa is doch
          Up 'n Vittel Wegs ken Born to Hand,
          Denn deit en sacht'n Tog.
Man bi Jug Bir, un, Nawe, Nicks
          Foer ungot, schint dat so,
          As droeg doa Lazarus dat Molt
          Un Simson Wate to. – –


