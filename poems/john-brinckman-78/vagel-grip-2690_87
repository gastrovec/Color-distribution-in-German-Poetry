
L'envoy.


     
Doa tüt en duster Were up,
        Sürwest de Heben glimmt!
        Dat lücht un leit un dunnert doa,
        Wenn dat man up nich kümmt!
        Doa 's Hagel in vun egen Oart,
        De 's blag un swoar as Bli, –
        Un wenn 't so neg herannefoart,
        Denn kümmt dat up, ir en sick woart,
        Denn treckt 't nich mir voerbi. 
        Hell klingt dat vun doa ünnen her
          As Trummel un Trumpet
          Un draent, grar as Kanonen swer,
          As Büß un as Musket.
          Na, man nich bang! Wat kümmt dat gelt!
          Uens oll Land Mekelbörg
          Geit mit di, Landsmann, ok in 't Feld
          Un hett to rechte Tit sick stellt
          Un sleit mit Gott sick dörch.
In Rostock voer de Brere Strat
          Doa steit 'n hogen Sten
          Un up den Sten steit en Soldat,
          Un den kennt Jidween;
          De was ächt mekelbörge Blot
          Un de vestünn den Kram,
          De hülp üns ens ut all üns Not,
          Dat 's ewig schar, dat de is dot,
          Un Blüche is sin Nam.
De harr sick Anno dürtein lirt
          As grar sonn Were wir
          En Wurt, dat 's dusend Dale wirt,
          Ne, mir als Geld, vel mir!
          Dat Wurt, dat dunn he spraken hett,
          Drew ball dat Were furt, –
          En Hundsfott, wen dat je vegett
          Un wen sick doa nich up velett,
          Un Fluschen het dat Wurt!
Den schenkt de lew Gott sacht noch mal,
          Dat wat üns noerig deit,
          Sonn rechten ächten General,
          De ok sin Kram vesteit.
          Denn snall wi üns den Sabel an
          Un stroep' üns up de Brok,
          All wat de Plemp man boeren kann,
          Un kaen' wi denn noch fluschen man,
          Na, je denn fluscht dat ok! –


