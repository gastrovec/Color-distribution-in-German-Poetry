
Schüst du dat sin.


  
Wenn Allens slöppt, wen ensam doa
        Un hartkrank up sin Pael denn liggt
        Un finnt ken Og vull Slap un goa
        Ken Rast voer Oelle un voer Gicht,
        De denkt woll: Wenn du slapen künnst
        En Stunn an Riten un an Pin – –
        Doa hür! De Hofhund hult un günst!
        Is dat din Rop? Schüst du dat sin? 
        De Mulwarp, de smet gistern jo
          Up in de Kaek grar ünne 'n Hird;
          Se tüschelten dat all sick to,
          Grotvare un Marik un Dürt;
          Se segen witt ut alltohop,
          'Ne Tran harr in er Og Karlin . . .
          De Mulwarp smet! Is dat din Rop?
          Schüst du dat sin? Schüst du dat sin?
Wat is dat All as Angst un Not,
          As Nacht an Stirn, Wedag an Enn';
          Ach, wir 't doch irst voeraewe blot
          Un droegen s' in din Sark di hen!
          Wat naelst du foer 'ne ewig Tit,
          Dot! mit din Morgensünnenschin – –
          Doa hür! doa hür! de Ul de schrit . . .
          Is dat din Rop? Schüst du dat sin? –


