
Denn helpt dat nich.


   
– Sü, wenn du mi nich magst un wist
        Un mi nich wist un magst
        Un achte Hans un Krischan büst
        Un ümme ut mi lachst,
        As ob ick daesig wir un mall,
        As Hinrich sin oll Voß in 'n Stall, –
        Na, – je denn helpt dat nich! 
        Un wenn du menst, wat ick man spaß,
          Un dat 's doch all min Irnst, –
          Sü, denn büst du am Enn de Klas,
          Man dat to lat du 't lirnst.
          Un wenn, ir du di dat vesüst,
          Du nast mit sonn lang Näs' awtüst, –
          Na – je denn helpt dat nich!
Un wenn ick Lisch nu frigen do
          Un swapps di sitten lat
          Samst din oll Petesill, sü so,
          Wen wet, ob mi dat schat.
          Wenn du di voer din Kopp denn sleist
          Un nasten di vesoepen deist, –
          Na, – je denn helpt dat nicht!


