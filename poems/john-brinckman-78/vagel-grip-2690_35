
Wat mag ick di girn.


       
Wat mag ick di girn,
        Du soet, oll lütt Dirn!
        Wat sünd din Külpen so grell!
        As wenn doa 'ne Sünn
        In beir se stünn
        Un schen up twe blage Söll. 
        So schir büst, so glatt,
          So quick as 'ne Katt,
          Man dat du nich kratzst un nich stellst;
          Din Münt is so rasch
          Un din Wurt knasch un basch,
          Man dat du nich lüggst un nich schellst.
Un büst du mi got,
          Denn so kumm up min Schot
          Un wes man nich zipp un nich oet!
          Un büst du mi boes,
          Denn ga na de Goes
          Un kik mi doch an nich so soet! –


