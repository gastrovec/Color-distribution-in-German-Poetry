
Uens Appelbom.


         
Uens Appelbom is witt un rot,
        Dat en dat Hart sick freugt;
        He hett in mennig Joar so got
        Un vull un schoen nich bleugt.
        Min Vare hett noch plant em hir;
        Gott's Lohn den Ollen in de Ird
        Foer den schoen Gravensteine!
        Menst du dat ok nich, Heine? 
        Mattini sünd dat sößtig Joar,
          Doa harr de Oll em plant;
          Ick was sonn Slaeks as du dunn grar
          Un güng em drist to Hand.
          As he de irste Bleut dunn kreg
          Un nasten sin irst Appel droeg –
          Dat was sonn Freur foer 'n Ollen,
          As wir de Appel gollen.
Nich lang, doa droeg he schepelwis,
          Doa droeg he Joar foer Joar;
          Dunn sner ick ut de geilen Ris'
          Un nem de Rupen woar;
          To rechte Tit 'ne Windmael bünn 'k
          Fast in sin Kron em foer de Lünk. –
          Man foer de Wasp er Scharen
          Wir ni nich recht to raren.
As nast de Hans Franzos ankem,
          Güng 't Elenn aeweall;
          Doa kem de Marrudür un nem
          De Pir üns uten Stall
          Un schlacht üns Käu un Schap un Swin
          Un dreigt ens üm dat Min un Din,
          Un wen dat nich wull drägen –
          Den haugten s' baff voer 'n Bregen.
Doa würr wi mit de Kratzböst strakt
          Un würr de Dun üns plückt,
          Utstroepten s' splintefaselnakt
          Un schröppt üns as verückt;
          Wat gan künn, dat müßt mit er gan, –
          Uens Gravensteine leten s' stan, . . .
          Man dat nich to vegeten,
          As se de Appels freten.
Na, nast kem' wi ok ens an 't Wurt,
          Grar voer üns letzte Pust;
          Dunn tröck ick mit as Jäge furt,
          De Büß, Jung, in de Fust;
          Doa kreg' wi ok ens Trumf to sen,
          Doa künn' de Rackes nich biden',
          Kem' wi mit Osten-Sacken
          Er snurrig up de Hacken.
Doa güng dat ens bet voer Paris,
          Doa hew wi s' werre lust;
          Doa langt wi to ok schepelwis',
          Dat wir bitalt, nich must, –
          Denn wi kem' nich as Marrudür,
          Mit üns güng all dat par Hunnür,
          Wi wull' er blot wat liren,
          Se het dat Revanschiren.
Je sü, dat 's all nu lang all her,
          De Oll is lang all dot;
          Ick bün Grotvare an sin Ster,
          De Appel smeckt noch got!
          Un sett sin Bleut ok halw man an,
          Dreggt he dre Tunn sacht, Heinemann,
          He 's fast noch, un sonn Segen
          Den kann he riklich drägen.
Doch kümmt sonn Hundsfott vun Franzos
          Sonn Marrudürkujon, –
          Un du sleist nich mit up em los,
          Mit Sabel un Patron,
          Denn nem ick di dat grausam krümm,
          Denn dreig ick in de Ird mi üm,
          Denn hal di un din Kinne,
          Heinz, samst den Bom de Schinne!


