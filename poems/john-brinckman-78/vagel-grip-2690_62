
Scharpenwewe.


                 
Scharpenwewe un Quadux
        Droepen sick bi 'n Graben.
        Se harr seten up er Bült,
        He sin Schuwkoar schaben. 
        – Ne, wu flitig! ne, wat 'n Flit!
          Nawe, so wat lewt nich!
          Dat 's nu glik nachtslapen Tit,
          Man Ji aewegewt t' nich! –
– – Nawesch, je dat 's as dat is,
          Dat sünd hochbent Joaren!
          Schillingssteg is Dalesweg,
          Wen Nicks hett moet spoaren. – –
– Wat en ment un wat en seggt,
          Nawe, sünd twe Saken;
          Ji hewt got wat voer Juch bröcht,
          Brukt nich mir to raken! –
– – Wat en foer sick sülm nich deit,
          Deit en foer sin Goeren! – –
          Doamit füng he werre an
          As en Kirl to boeren;
Tröck un schoew un schoew un tröck, –
          Sur würr 't den Ollen.
          Sur, – bet he voer sin Lock
          Mit sin Schuwkoar hollen.
– Na got Nacht ok, Fru Quadux! –
          – – Got Nacht, Scharpenwewe! – –
          Dunn tröck he sin Schuwkoar na
          In sin Lock an 'n Aewe
– Gott ne ja! Na, voer sonn En
          Mak ick Krüz un Segen! –
          Sar dunn Fru Quadux un is
          In ern Pol 'rinstegen.
Voß harr 't hürt un grint un sär:
          – Slachte, Garwe, Schinne
          Sünd vun Anno Toback her
          Swestebroerekinne! –


