
Un schüll ick ire vun di gan.


– Un schüll ick ire vun di gan,
        Dat makt mi goa to bang;
        Am lewsten güng 'k mit di tosam
        Den letzten swoaren Gang.
        Ick hew mi so, üns Herrgott wet 't!
        An di, Hannjochen, wennt,
        Dat schütt mi up min Hart so swer,
        Wenn üns de Dot nu trennt. 
        Un schüll ick ire vun di gan,
          As wi dat denk' allbeir,
          Denn wes man nich to trurig, Hans,
          Dat do mi nich to Ler!
          Denn toew ick in min Graw so lang,
          Hannjochen, bet du kümmst
          Un, as din oll Brut, aw mi halst
          Un mit to Gott mi nimmst. –


