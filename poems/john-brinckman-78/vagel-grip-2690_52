
Posteljon.


           
De Klock de stött, de Köste
        De beiet aw de Woch;
        De Klaes' doa voer er Neste
        De karken lure noch. 
        Wat is dat foer 'n Geklaete?
          Dat geit jo klack un klick!
          – Dat is in 't Dörp en Kaete,
          Sin Seiß de hoart he sick.
Klack, klick, klick, klack! so sleit he
          Sin Hame 'rünn un 'rup
          Un doato pippt un fleut he
          Sick sülm en Stückschen up. –
Wat het dat Panken, Pinken?
          – Dat is doa voer de Smer,
          Doa leggt de Smitt ni Tinken
          De isen Egen voer.
As Nachts de Flämmstirn blunken
          Mank Durn un Flere mank,
          So hüppt un spreut de Funken,
          Un dat geit pinke pank!
Wat blößt so schön doa achte,
          Wat 's dat foer 'n hellen Ton –
          Denn lut ens, denn ens sachte? –
          Dat is en Posteljon.
De blößt dat Led vun Sleswig
          Un Holsten blotsvewant,
          De blößt doa vun de Gefjon
          Un vun de Düpple Schant;
Vun Meldörp un Bornhöved
          Un Hinrich vun Swerin,
          Un vun de Grotmül blößt he,
          De achte Flensborg schrin;
De sick foer Wallen hollen
          Un sünd doch man Grashekt,
          Un, wenn dat fluscht, sick achte
          Er groten Broere stekt. –


