
Ick men man so.


             
– Up Maidag würr ich achtein Joar –
        Ne, wu de Tit henlöppt!
        Un föftig sünd foer mi noch doa,
        Wenn recht de Kukuk röppt. 
        Un Hans, je de hett loßt sick fri
          Un dent nu bi den Burn,
          He kriggt nu ball sin Bödneri,
          Wu lang will dat noch durn!
He deit sick na 'ne Brut all üm;
          Wen he sick woll recht nimmt?
          Dat kümmt oft goa to narrsch herüm –
          Wen wet, wu dat noch kümmt!
Dat Best dat is mi ümme recht, –
          Wen wet, wat ick denn do,
          Wenn he – na, ick hew Nichs nich seggt –
          Ick – na, ick men man so! –


