
Bigoeschen.


     
Du wist mi man bigoeschen
        Un menst dat doch nich so;
        As Immen bi de Roeschen,
        Stellst du un singst doato. 
        Min blanke Kron de lat mi
          Un grip nich na min Kranz,
          Du söchst man foer de Strat mi,
          Nich foer din Hus mi, Hans!
Du girst man na din Lüsten
          Un hest mi goa nich lew;
          Du söchst mi man in Düstern,
          Un dat don all de Dew.
Din Hart, din Sel vespreckst du
          Un snackst mi goa to schoen, –
          Man mit din Ogen steckst du
          As mit 'n Metz na en.
Du wist mi man bigoeschen
          Un menst dat doch nich so;
          As Immen bi de Roeschen
          Stellst du un singst doato.


