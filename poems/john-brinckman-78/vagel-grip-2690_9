
Swinslachten.


– Hurra! nu is dat Fastelnacht –
        Nu giwt dat frische Kost!
        Hurra! nu is üns Fettswin slacht,
        Doa hängt he an de Post!
        Nu wad dat 'n Leben,
        Nu giwt 't Smolt un Greben,
        Kol-, Blot-, Grütt- un Hackwust,
        Mett-, Lewe- un Knackwust! 
        Un Vare schüwt sin Klott un seggt:
          – He 's dörch und dörch gesund,
          He hett ken enzig Finn un weggt
          Sin drürrhalwhunnert Punt. –
Un More seggt. – He 's snickenfett;
          Dat het 'k mi noch ne Flom;
          De is so fast as 'n Ekenbrett
          Un so witt as Stutenkrom! –
Un Trin de kann en in de Kaek
          Herüm maracken hür'n;
          De moet dat grot Fatt foer de Paek
          Mit Wipens noch awschür'n.
Un ick, ick mücht, dat Morrn all wir,
          Denn wad tohaugt dat Swin;
          Denn kümmt de Ketel up dat Für, –
          De irst Wust, de is min;
          Hurra! is 't 'n Leben!
          Nu giwt 't Smolt und Greben,
          Kol-, Blot-, Grütt- und Hackwust,
          Mett-, Lewe- un Knackwust!


