
Lünk un Gelgoesch.


     
– Jung, smit mi nich mit Sten un Strünk
        Hier voer min Schündoer up de Lünk
        Un up de lütt Gelgoesch!
        Wat du foer 'n ollen Racke büst!
        Süst nich, wat de arm Vaegel früst!
        De sünd ok Blot un Flesch. 
        Du hest to Hus de Schöttels vull,
          Du frettst Dag in Dag ut foer dull
          Un premst di vull din Mag; –
          Gelgoesch un Lünk wat hunget de!
          Er Disch liggt ünne Is un Sne, –
          Dat geit er goa to schrag.
Er Tit is hart, er Winte dür;
          Dat geit er as de Prachelür,
          Glik vunne Hand to Münt.
          Un wenn en Weitkurn vun de Del
          Ok rut ens flüggt, dat is nich vel
          Un dat is girn er günnt.
Kumm her! Da, nimm diß Hand vull Oar'n
          Un dräg s' er achte in 'n Goar'n
          Un wes doch enmal klok.
          Dat is 'ne schlichte Wirtschaft man,
          De Käu un Schap dörchforern kann
          Un nich er Lünkens ok. –


