
More schelt.


       
– Dat woart so lang nu as dat woart,
        Ick, Vare! wasch min Hänn;
        Dat hett nu so un so ken Oart
        Un nimmt noch 'n knäglich Enn. 
        Wi moet doa abslut 'n Insen don, –
          Do doch dat Mul up, segg!
          Dat geit de Dirn an Kranz un Kron,
          Wenn wi 't er nu nich legg'.
Nich locken un nich hissen lett
          Sick mir de oll dumm Strün;
          Se hett ern Kopp up den Bengel sett
          Un wad nast nog noch schrin.
Sonn will Dirn is so swer to hoer'n
          Grar as sonn Sack vull Fläu,
          Sü, Vare! denn so is 't vun Noer'n,
          Wi paß' er up zaft twe.
Wi moet er ens de Bicht vehür'n,
          Den Kopp er werre stell'n;
          Wat schall sonn oll unnoslig Dirn
          Mit sonn oll rugen Gesell'n!
Dat geit so lang nu as dat geit, –
          Ne! segg 'k un teinmal, ne!
          Wenn sonn Unrack den Döst frigen deit,
          Denn trugt de Düwel se –


