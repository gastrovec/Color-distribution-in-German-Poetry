
Dat is und bliwt en narrsches Stück.


   
– Ick wet nich wat dat heten schall, –
        Hannjochen kickt mi ümme na,
        In Dönsk un Hoff un Schün un Stall
        Un wu ick ga un wu ick sta;
        Denn kickt he üm de Eck un denn
        Ens werre aewe Tun un Rick,
        Denn ut de Luk goa na mi hen, –
        Dat is un bliwt en narrsches Stück! 
        Un wenn he buten haken deit,
          Un ick kam na de Regel 'ran
          Denn seggt he: prr! de Haken steit
          He dreigt sick üm un glupt mi an;
          Un hal ick 's Abens Spol un Flaß
          Un schuw min Spinnrad 'ranne ick,
          Denn schult he na mi hen foer dwaß, –
          Dat is un bliwt en narrsches Stück!
He plirt na mi, he kapt mi an,
          As wenn he mi wat fragen mücht,
          As ob dat aewest 'rut nich kann.
          He sick tovel bisünn, mi dücht;
          Dat deit üm em mi oarig led,
          Ick sär em jo den Ogenblick
          Girn up de Ster all wat ick wet, –
          Dat is un bliwt en narrsches Stück!


