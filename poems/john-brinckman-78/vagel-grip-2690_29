
Achte in 't Holt.


       
Dat is so still hir achte.
        As wir 'ne Kirch dat Holt,
        Mit vel wir Bagenfinste
        Un Piles, hoch un olt. 
        Dat is so still nu worren;
          De Wold, de steit un swiggt,
          As wenn doa vun sin Kanzel
          De Preste 'rünne stiggt;
As wenn doa voer 'n Altoar
          De Preste steit un singt
          Un de Gemen den Segen
          Un er den Freren bringt.
Dat is de soete Vagel,
          De Nachtigal is dat, –
          Dat sleit en so to Harten,
          Dat Og dat wad di natt;
As künnst du aw dat lüchten,
          All, wat up 't Hart di liggt, –
          As ob en gan un bichten
          Un still ens beren mücht.
De hogen ollen Eken
          De geit dat dörche Kron
          De hogen ollen Eken
          As Kur un Oergelton.


