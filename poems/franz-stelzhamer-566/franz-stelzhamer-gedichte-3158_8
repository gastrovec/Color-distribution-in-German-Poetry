

Franz Stelzhamer
Á Rausch
Á Rausch, nuh so groaß
      sagt a Sprüchwort, án alts
      Is bösser, als á Fiaber
      á hoaß odá kalts.
Wann dá Herrgott d'Niern
      Duri forscht und Dein Herz,
      Thuat wohl aft án Blick
      auf Dein Magerl seitwarts.
Und natürli, á; lará,
      Der gföllt eahm nöt wohl.
      Und drum tracht i ins Wirtshaus
      Und füll már'n schen voll.
Schen voll und nöt z'voll,
      az wia d'Nacht vollá Stern;
      denn sternvoll hat's da Mensch
      und dá Herrgott gern.
Á Rausch, meine Leut,
      is a wichtige Sach,
      wichti gnúa, dófs i drauf schau
      und sunsten nix macha.

