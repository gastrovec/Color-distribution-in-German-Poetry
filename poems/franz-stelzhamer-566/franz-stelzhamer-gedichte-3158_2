

Franz Stelzhamer
Ans Innviertlá Volk
In án herzliaben Lándl
      Woaß i herzliabe Leut,
      Und den'n mecht i was antoan,
      Was s' rechtsinni freut.
Mein Vadá, mein Muadá
      Und olláloa Freund,
      Dö ham ghaust dort und hausen
      Nu viel bis auf heunt.
Mir rödn dösell Sprach,
      I wia sö, sö wiar i,
      Und, natürli, vostehn ins,
      I sö und sö mi.
Und olls hat má Guats tan
      Und olls hat mi gern,
      Und drum mecht i eahn á
      Gern á Bildl vorehrn.
Awá, mein Gott! i han nix,
      I bin nix, i kann nix Muat ná sein,
      dáß 's enk gföllt,
      Wann oans – singt und vozöhlt.
I wunsch, dáß 's enk gfiel,
      Gföllts enk nöt, aft is 's schad;
      Do, á Spitzbua, soat 's Sprichwort,
      Gibt mehr, als á hat!

