

Franz Stelzhamer
Himmel und Höll
»Franz, denk áfn Himmel!«
      Soat d' Áhnl so gern,
      »Wannst eftá dran denkátst,
      Du müatst aners wern.
Wias hoaßt, wirds in Himmel
      Voll Herrlikeit sein,
      Voll Pracht und voll Glori,
      Voll Schimmer und Schein.
D' Engeln toan blosn
      Duriaus Tag und Nacht,
      Wos dár schmöckt, wos di lust't,
      Wird dár áfg'kocht und gmacht.
Und á Freud ham s' mit dir,
      Ja, und gern hat di alls;
      Toan di drucker und bußen
      Und falln dár um án Hals.
D'Aposteln« –»Ahnl, heng,
      I bitt di, heng áf !
      Äfn Himmel, wann i denk,
      Wiar i schlechtá, nöt bráv.
Wiast soast, so is 's dnettá,
      Wias in Himmel wird sein,
      In Tanzsaal z' Sankt Thamá
      Voll Schimmer und Schein!
Ä d' Spielleut toan blosn
      Duriaus Tag und Nacht,
      Was má schmöckt, wos mi lust't,
      Wird már áfg'kocht und gmacht;
Und á Freud ham s' mit mir,
      Ja und gern hat mi alls;
      Und mein kugelrunds Dearndl
      Föllt má glei um án Hals!«
Ganz stoaner is d' Ahnl
      Dag'standen; awár aft
      Hat s' mi ang'schaut, mh! ang'schai
      Und gsprochá mit Kraft:
»Na, weil di dá Himmel«,
      Hat s' gsoat, »wildá Gsöll,
      Nöt kann bössern, so denk
      Áf dö schröcklige Höll!
Wos bridelt und brodelt,
      Wos lechátzt und strodelt,
      Wos jámmern und gilln,
      Wann sö s'z'hámmern und z'milln
A stinkádö Lacká
      Kannst saufen stattn Most;
      Aft toan s' dár oans z'hockár
      Und das is dein' Kost.
Aft z'hockán s' di selm
      Und aft frößen s' di selm,
      Und án Eichtl dánah
      Is dein Seel wiedá da.
Dráf reißen s' di áf
      In án Beri voll Schnee:
      Und glei schmeißen s' di dráf
      In án foiringá See.
Aft brüllt dá graoß' Toifl:
      Iatzt lach, du Kalfack!
      Iatzt lach und sei lusti,
      Kerl, oder i pack
Di glei wiedá bon Kragn,
      Laß di schinden und schlagn;
      Laß di z'drucká zun Bátz,
      Du elendige Mátz! –
Da is koan Dábarmnuß,
      Koan' Gnad, koan Bardan;
      Und aft iwigs und ewigs –
      Wen schaudert nöt dran?!«
»Mi schaudert, mi! – heng,
      Áhnl, i bitt di, heng áf!
      Áf d' Höll wann i denk,
      Ja, d' Höll macht mi bráv!
Á sodl han i gruaft
      Und han 's Beten ang'höbt,
      Und sitdem, meine Buamá,
      Wird christligá g'löbt.«

