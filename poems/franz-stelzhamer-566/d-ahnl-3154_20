
Wiedá wia ehntá bon Spru gögn Endt macht dár olde Prokrádá
      Gar án andächtigs Gsicht und so fein, zwanná weit wög von Leuten
      Stánd und sung, rewádirt á dös lösti Gsötzel – dá Tháddä,
      Los ná, de Mann wiar á wunnáschen geigt, zwann ä Klaostáfrau chorsung! –
      Geigt und geigt, olls is mausstád und hat frumme Gedánká.

„Wia der Tag solln alle werden,
        Abraham, Isak, Jakobs Gott
        Leit und beschütz uns hier auf Erden
        Bis an unser spaten Tod!“

Singt dá Prokradá und noagt sö und d’ Ahnfrau noagt sö gögn seiná.
      Ötli Minuten darnah is dá Tisch, wo dö Brautleut hánd gsössen,
      Lár. – Sö hánd hoam. – Stattn Lárum ham s’ Rua, stattn Gschwurfel – ‘s Älloansein. –  

Bschütz enk und uns dá liabe Gott
        Bis an unsern spaten Tod!

