

Franz Stelzhamer
's Heumahdágsang
D' Sengs üba d' Achsl,
      'n Kopf af da Seit,
      roas mar aui af d' Wiesen,
      mir Heumahdaleut.
As is nuh nix auf
      als was 's Vögerl und 'd Sunn,
      und as gang nuh koan Seel,
      wann nöt 's Bacherl fürrunn.
Und 's Vögerl und 's Bacherl
      dans mit den ohan'n plauscht,
      Und mir wötzen aft d' Sengs,
      daß da Klang davanrauscht.
Wann ma d' Sengs a so schwingan
      und d' Mahd umidrahn,
      wißts es, daß mar 'n Taod
      sanö G'hilfen aft san!
Dö zaunsperen Ranken
      und d' Bleamel danöben,
      rutengsund und voll Saft,
      müassen 's Löbn hergöbn.
Oft iabl a Bleamel,
      das stirbt nöt gern,
      und i glaub, daß d' as bitten –
      wann 's kinnat! – kunnst hern.
Dö zinnliachten Zaherl
      siagst schwimmar in Augn,
      weil eahm 's Löbn nuh so wohl tat
      und 's Blüahn a so taugn.
Ös Bleamel, öl arma,
      öl habts es zwia mir;
      denn oft, eh ma 's umtraun,
      steht da Taod vor da Tür.
Damalt an, und wann d' froast:
      »Wer ist daust?«, soat er: »I!«
      Und dassell, das eahm aftuat,
      Dakimmt und stürzt hi.
Awa trest mar is na,
      wird so lang nöt hergehn,
      stehn mar all wieda af
      und blüahn dreimal so schen.

