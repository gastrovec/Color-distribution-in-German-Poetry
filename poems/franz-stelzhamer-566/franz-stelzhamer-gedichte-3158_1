

Franz Stelzhamer
Ain Parl für häufti
's Mensch hat an kritschatn
      Kratschatn Gsang!
      Da Kund hat an hitschatn
      Hatschatn Gang.
's mecht ain'n, der springa
      Kunnt, wiera Böckl.
      Er aine, dö singa
      Kunnt, wiera Glöckl.
Und natürli, ga keiner
      Is da Hatschadö recht.
      Und natürli, nöt ainer,
      Der dö Kratschadö mecht –
Awa nutzt nix, bis s' kemman
      Von Födern af 's Straoh,
      Aft is 's Hatschad ums Kratschad,
      Und 's Kratschad um 's Hatschadö fraoh.

