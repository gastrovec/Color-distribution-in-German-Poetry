

Franz Stelzhamer
's Gsang, wiás sein muaß
Dein Gsang  muaß so kröfti
      Sein, stark wiar á Schlag,
      Denst án Lugná vosötzt
      Dá á 's Mäul halten mag.
Doh glei wiadá dánöbn
      Ast so liabli und süaß,
      Zwann má just Zugágandls
      Áf dá Zungá z'gehn liaß –
Und dáweil sö oans freut
      Dran, á rechtschafsens Leut,
      Muaß's á Spitzbuamherz rügeln,
      Dáß's »Helf üs Gott«! schreit.
Oan' wöckár, oan' schrökár,
      Oan' höbn und oan' lögn –
      Das olls muaß á Gsang
      Mit sein' Klang vomögn.

