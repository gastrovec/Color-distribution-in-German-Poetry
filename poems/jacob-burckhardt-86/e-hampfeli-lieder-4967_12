
Noch emoi uf der Gaß.


                 
      'S schloht halber Elfi. Nur e matte Schimmer
        Dringt dur die bschlossne Jalousie dure.
        Doch gseh-n-i, jetz nimmsch's Liecht und gohsch in d'Rueh,
        Langsam verschwindet d'Helli, d'Stege-n-uf.
        O nur das Händli möcht i seh das jetz
        Dursichtig roseroth die Flamme schützt!
        Villicht luegsch mit de große-n-Auge drüber
        Eweg und förchtsch Di – denn es isch nit ghür.
        My Geist stoht uf em Stegenabsatz vor Der
        Und luegt Di a, der gueti, armi Geist.


