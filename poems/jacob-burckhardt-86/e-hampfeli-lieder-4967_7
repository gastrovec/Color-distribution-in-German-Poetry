
By Liecht.


     
      Do liege neui Büecher uf em Tisch,
        Und d'Lampe brennt – i soll e wenig lese,
        Händ d'Tante gseit, i heig e gueti Stimm, –
        Und gegenüber sitzt das liebsti Wese!
              Es strickt und strickt, ich aber lies und lies,
          Und dusse schneit's; die beide Tante gähne,
          Und schlofe-n-y, und wie-n-i übrelueg,
          So gseh-n-i in de schöne-n-Auge Thräne;
      Nit vo der Gschicht, vo der i glese ha,
          Es het e-n-andre Grund und tiefer lyt er.
          Ganz still isch's gsi, nur's Tiktak vo der Uhr
          Und 's klopfed Herz – bis daß Es seit: lies wyter!
      I stackle wyter, – 'S het der Mueth nit gha
          Mi rede z'losse, i bi folgsam bliebe.
          Bald druf schloht's langsam achti, und das het
          Die Tante gweckt, sie händ sich d'Auge griebe.


