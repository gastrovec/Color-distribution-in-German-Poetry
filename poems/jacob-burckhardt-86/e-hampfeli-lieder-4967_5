
Ends October.


      O liebe Herbst, bisch scho vorby,
        Und alli Trübel gunne?
        Wahrhaftig, d'Bäum sind halber bruun
        Und goldgäl in der Sunne!
              Von alle Matte ghört me Glüt,
          'S sind Mucheli, die sage:
          »Gieb was noch hesch, du schöni Weid,
          »By dene heitre Tage!«
      Gehnd nur in Stall! – i weiß e Mensch
          Dä ka zuem Winter lache.
          Und sich e Früehjohr hoffetlig
          Scho Ends October mache.
      Hüt z'Obe gseh-n-i Di, my Schatz
          Zmitz under gmutzte Lüte,
          Bis daß me-n-endlig Spieler macht –
          Weisch was das soll bidüte?
      Und noche sitz i nebe Di,
          Wenn sie der Punsch serviere!
          Vom halbe Glas wirsch lustiger
          As leider ich vo viere!


