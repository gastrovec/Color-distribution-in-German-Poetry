
Im Kabinetli.


 
      Do isch me-n-um der steine Tisch
        Bis fast um achti gsesse;
        Vom Dischcuriere händ sie d'Nacht
        Und d'Küehli ganz vergesse.
              Du bisch mer gegenüber gsi
          Und hesch nur glacht und gschwiege,
          Und über Diner schöne Stirn
          Isch grad e Stern ufgstiege.
      I ha-n-e wohl dur's Reblaub gseh
          Und ha-n-e glüsle höre:
          »I bi der Stern vo Glück und Freud
          »Und kenn die wo mer ghöre!
      »Lueg her, du arme Bettelbueb,
          »De bruuchsch nit länger z'sueche,
          »De weisch, ob wehler Stirn' i stand,
          »Jetz gang und mach di zueche.«


