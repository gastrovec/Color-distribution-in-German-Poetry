
Uf der Gaß.


 
      S' isch spoti Nacht, und d'Läde zue –
        Me ghört doch Gsang und Saite,
        Und s'Schubert's Lieder kennt me-n-au,
        Und s'Gritli mueß bigleite.
              I kenn Dy Herz, wie's Othem zieht,
          Es wurd e mengi gryne.
          Dir wird's scho nur vom Singe lycht
          Und sunst verziehsch kei Miene.
      Dä wo die Tön erfunde het
          Ghört au scho zue de Stille,
          I thät em sunst no Kräfte gern
          E-n-Ehr um Dynetwille.
      Die Lieder gehnd um d'Welt zringsum,
          Schön sind sie ohni z'wähle. –
          Doch weiß i's erst vo Dir: Sie sind
          E Gsang für starki Seele!


