
Im Maie.


       
      Leb wohl, du schönsti Nacht vom Maie
        Die je vergoht mit Wy und Gsang!
        Mer grüesse dyni Sternereihe
        Mit unsrem letschte Gläserklang;
              Mer grüesse selbe Morgeschimmer,
          Wo wyt sich uf der Schwarzwald leit,
          Dä Morgewind, wo uns ins Zimmer
          Der Duft und 's Bluest vom Garte treit.
      Und jetz guet Nacht! es tönt in Alle
          N-e reine Ton vo Glück und Kraft;
          Sind's d'Lieder die noch wiederhalle?
          Und isch's der Wy wo Wunder schafft?
      O nei, 's isch mehr! 's wird nit verwaihe
          Mit Morgewind und Gläserklang! –
          Leb wohl, du schönsti Nacht vom Maie
          Die je vergoht mit Wy und Gsang!


