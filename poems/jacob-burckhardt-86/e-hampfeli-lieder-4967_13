
Red und Antwort.


         
      Sag was isch uf der liebe Welt
        Noch azfoh, Mensch, mit Dir?
        De stuunsch in's Blau, wie d'Wulke ziehnd
        Und bisch bald hinterfür.
              »So loß mi stuune. Denk, i suech
          »E Stern, wo d'Wulke deckt.
          »Giduld nur, bis sie übrezieht
          »Und 's Liecht mi wieder weckt.«
      De thuesch nyt meh, De redsch nyt meh
          Und stiehlsch em Herrgott d'Zyt.
          »I red im Stille zue dem Stern
          »Bis Antwort kunnt – 's isch wyt.«
      Und Tag für Tag laufsch ganz allei
          Zuem Thor uus dur der Schnee.
          »I suech die Stell, wo i dä Stern
          »Zuem letschtemol ha gseh.
      »De darfsch es wisse, 's stoht am Hag
          »E große-n-Aepfelbaum.
          »Dört wach i uf, was i mit euch
          »Jetz red und thue, isch Traum«.


