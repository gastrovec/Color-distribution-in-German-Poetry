

Zephyrin Zettl
's Tonnabäuml
A Böhmaawaldla Büabl muass
      goar bis in d' Weanerstadt
      in d' Studie, wal er netta do
      an Vetern von eahm hot.
Dahoam: De Wiesna und da Wold!
      Und do? De enge Stubn.
      Den oarma Buabm wird weh und bong,
      fast bringt'n d' Walong um.
Wöi er mi 'n Vetern kurz amol
      in Stodtpark geht spazieren,
      do bleibt er stehn gach – d' Rötn schuißt
      eahm affi übers Hirn.
Und d' Augn, de glanznt eahm voll Freud –
      was hat er denn dasegn?
      A Tonnabäuml is durt gwen:
      Da Bua hätt 's holsn mögen.
»Mir is ejtz völli leichta worn,«
      sagt er, »hon gmoant, i tram:
      I hon, a Stückl Hoamat gsegn
      do, in den Tannabam!«

