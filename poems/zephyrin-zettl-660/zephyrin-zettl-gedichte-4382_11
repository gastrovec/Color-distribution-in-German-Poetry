

Zephyrin Zettl
Waldlerisch
Mir Waldla liabma unsa Hoamat,
      Mir holtma s über olls in Ehrn
      Und sama gleihwohl Wondervögl:
      Hoam kömma denast wieda gern.
Dahoam! Du liabs, du liablas Wartl,
      Klingst schöna, wos des schönast Gsong!
      Erst in da Fremd lernst d Hoamat schatzn,
      Erst in da Fremd wirst hoamatkronk.
Und hot viel Bam ah s Weta grissn
      Und saust da grobe Wind mit Gwolt.
      Getrost, du wirst, wos d gwen bist wieda:
      Da freie deutsche Böhmerwold!
Wenn s Hoamloid kömmt, aft gibts koa Holtn,
      Dir wird s um s Herz bol hoaß, bol kolt,
      Bis d wieda segst dein Hoamathimmel,
      Bis d wieda segst dein Hoamatwold!

