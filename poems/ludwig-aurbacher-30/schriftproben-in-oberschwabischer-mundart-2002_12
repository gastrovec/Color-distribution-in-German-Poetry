
Stücklein.


                 
Fei~ lédi’, fei~ lusti’,
        So lang əs no’ leid·t;
        Weər heirət, weər haûsət,
        Deər hâut nimmə‘ Zeit.


*



Drui Reəsələ im Ga‘tə~,
        Ə~ Feəder aûf’m Huət,
        Trutz, deər mər mei~ Mäd’lə
        Falsch a~luəgə~ tuət.


*



Gell’, Mädlə! gell’, Schätzle!
        Du hâust mə’ all·s geər·n;
        Drum wart· no~, drum báit· no~
        ·s weərd áinəst was weər’n.


*



Əs fluigt wol der Vogəl
        Hoəch übər dəm Feəld;
        I wo’tt áu’ geər~ fliəgə~,
        Hätt· i no~ meər Geəld.
        Und kan i nit fliəgə~,
          So gang i zə Fuəß,
          Und kan i nit feirə~,
          So schaff· i, weil i muəß.


*           *
        *



Ob·s re~gət, ob·s schneibət,
        Ob·s grisgramə~ tuət –
        Je finstrər dər Himəl,
        Je hellər dər Muət.
        Und i find· scho~ zə’m Hüttlə,
          Und i find· scho~ zə’r Tür,
          Und i komm áu’ ins Stüblə,
          Ist dər Rigəl nit für.


*           *
        *



Und i hâu~ mər·s oft denkt,
        Und i hâu~·s áu’ oft g·sä’t:
        Diə Au~bergər Mädlə
        Sind allə vərdrä·t.
        Und diə Au~bergər Buəbə~
          Händ allə kái~ Schneid,
          Und i jéch wol zwuə Dutzə~d
          Mit əm gotzigə~ Scheit.


*           *
        *



Əs engt mi’ im Stüblə,
        Und əs irrt mi’ im Haûs,
        Und i will no’ in’s Freiə,
        Und i muəß no’ hinaûs.
        Im Freiə~ ist·s lufti’,
          Und im Freiə~ ist·s küəl,
          Dâu irrt mi’ kái~ Lärmə~,
          Dâu engt mi’ kái~ G·wüəl.
Und hintər dəm Garte~,
          Aûf’m bluəmigə Pla~,
          Dö‘t wartət mei~ Schätzlə,
          Dö‘t triff i s· wol a~.
·s ist g·färli’ für d· Mädlə~,
          Wenn s· gant so allái~,
          Und, geit mə~ kái~ G·láit net,
          So fində~ s· net hái~.


*           *
        *
1. Də‘ Buə (singt).



Juhé! und juheisa!
        Frisch aûff und frisch zuə!
        Und dər Buə’, deər kái~·n Schatz hat,
        Ist ə~ halbə’dər Buə’.
        Und i hâun ə~ scheən·s Mädle,
          Und i hâun əs gar liəb,
          Und i mécht áu’ so geərə~,
          Daß əs all·weil so blib.
Zum Weib will i’s nemmə~ –
          Do’, ·s hâut wol no’ Zeit;
          I bi~ halt geər·~ närrisch,
          Nâu’ háist əs: fei~ g·scheid!


*           *
        *
2. Də‘ Ma~ (singt).



·s geit do’ nur ái~ Lisəl,
        Dés sag· i zər Stund,
        Und hâusch’ du ·nə brévrə,
        So sei·s dir vergunnt.
        ·s geit Weibər gar bravə,
          ·s geit beəse wol áuch,
          Das Liəbə~ und Hassə~
          Ist üb·rall im Braûch.
Und i und mei~ Lisel
          Sind ái~· Seəl und ái~ Leib,
          Und müəßt i no’ wâulə~,
          Näm i d· Lisəl zum Weib.


