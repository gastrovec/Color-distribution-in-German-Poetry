
Abschied auf immer.


         
Jətz’ ist·s vərbei und iəz’ ist·s aûs,
        I ma~g ən nimmə‘ seəhhə~,
        Und will ər widər miər ins Haûs,
        I laß perdu nit g·scheəhhə~.
        Eər hâut mi’ lang am Sáil ’rum g’füərt,
          Jez’ fang i·s a~ zə merkə~;
          Jez’ ist·s a~ miər, wiə si’s gəbüərt,
          Də~ * * * zə férke~!
Wie hâut ər g·schmáichlət meə und meər
          Und Pätschlə geə’~ und Küßlə!
          Schatzhaûsər hi~, Schatzhaûsər heər –
          Jez’ – rüərt ər si’ kái~ Bißle.
Jetz’, wo-n-ər Eərə~st machə~ so’tt,
          Dâu lâut ər d·Flügəl henkə~,
          Und daß i·s gláub, a’s ob ər wo’tt,
          Beluigt ər mi’ mit Schwänkə~.
Ja, ’s Schmirbə, dés wär uirə Sach
          Und ’s Schnélle àu’ dəneəbə~;
          Doch, soll dər Wagə~ gâu~ all·s g·mach,
          Rüərt si in ui’ kài~ Leəbə!
So ən Trènzer kan i alləweil
          Und übərall no’ kriəgə~,
          Diə háut mə~ wiə di· Gimpəl fail
          Und dä’f sə nit eərst ziəgə~.
I abər will ə~ reəchtə~ Ma~,
          Deər wáiß, wo·s gilt, si’ z·râutə~;
          Und wenn i deən nit kriəgə~ ka~,
          So kan i allə g·râutə~.


