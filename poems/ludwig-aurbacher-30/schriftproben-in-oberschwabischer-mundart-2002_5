
Die Gefangene.


       
I wáiß net, wiə·s mər sîdər ist,
        Seit i ən z·eə‘stmâl g·seəhhə~;
        I gláub, əs sei mər seit dər Frist
        – I wáiß halt net – was g·scheəhhə~.
        ·s stâut wägər nimmə‘, wiə von êə –
          Wiə nenn· i dés Vərpfində~? –
          Bald ist·s mər wol, bald ist·s mər weə,
          I ka~ mi’ net drei~ fində~.
·s ist g·wiß, dés gâut ái~mâul it zuə
          Mit kristlich reəchtə~ Dingə~,
          Eər hâut mi’ g·fangə~ – dər Blix-Buə’!
          Wiə’ n Vogəl in dər Schlingə~,
Und spérrt mi’ in ə~ Kéfət ’nei~,
          – ·s wär just nit wüəst dâu hinnə~! –
          Ach, wär i no~ nit so allái~,
          Und wär ər áu’ mit d·rinnə~!
I mái~, i so’tt zum Pfarrər gâu~,
          Dər gáistli’ Heər ka~ záubrə~;
          Deər weə‘d ən bald im Kéfət hâu~
          Də~ Vogəlma~, dən saûbrə~.
Und dann vərtrinnt ər nimmə‘ meə,
          Dann bleibə~ wiər selbandər,
          Dann táilə~ wiər so Wol a’s Weə
          Fei~ rédli’ mit ənandər.
Dann weər’ə~ wiər recht háimli’ sei~,
          Aûs áinəm Tröglə eəssə~,
          Und – ’s Neəstlə für di· Vögəlein
          Dés werd áu’ net vərgeəssə~!


