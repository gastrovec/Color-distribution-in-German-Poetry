
Die Hexe.


           
I hâu~ scho~ öftər bei mər ’denkt,
        Und ka~·s do’ nit vərrâutə~,
        Wie i an d·Häcks mi’ anəg·henkt,
        Und ka~ sə nimmə’ g·râutə~.
        ·s geit scheənə Mädlə su~st no’ vil,
          Au’ hänt sə wol braf Batzə~,
          Und sind áu’ lusti’ bei dəm G·spil,
          Und künnə~, wägər! schwatzə~.
Und do’ ziəht mi’ no~ d·Lisəl a~,
          Siə hâut mi’ ganz am Bändlə,
          Und wo i s· sihh und wo i ka~;
          So druck i iər das Händlə.
·s ist abər áu’ ə~ Mädlə, trau·~!
          So geit·s halt kái~·s in Schwâube~!
          Mə~ dä‘f də ganzə Welt aûsgâu~,
          Mə~ trifft·s it – dä‘ft mər·s gláubə~!
Ə~ G·sichtlə hâut·s, wiə Mill’ und Bluət
          Und ·n Aug – i muəß no~ schaugə~!
          Und ’s Mündlə ist so süəß und guət –
          Weitər will i nit frâugə~!
Und was sə rédt, und was sə tuət,
          ·s ist alləs so vərständi’,
          Und wenn se zuə dər Arbət luə’t,
          So tuet sə·s all·s bəhändi’.
Und eə‘st no’, wem-mər ganz allái~
          Beisämə~ sind im Ga‘tə~,
          Dâu mécht i allweil bei ər sei~,
          Dâu ka~ wol d·Arbət wa‘tə~.
Drum, hâut di· Hächs mir·s glei’ a~’tâu~,
          I weər’ drum it verdeərbe~;
          I ka~ mâul nimmə‘ von ər lâu~
          Im Leəbə~ und im Steərbə~!


