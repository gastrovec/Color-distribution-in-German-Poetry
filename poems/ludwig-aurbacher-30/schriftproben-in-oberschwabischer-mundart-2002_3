
Herz um Herz.


       
Diə Muəttər tuət all·s gráinə~,
        Dər Vattər will·s it hâu~.
        I so’tt mei~·n Allərliəbstə~
        Urplitzli’ gangə~ lâu~.
        Eər sei für mi’ all·s z·voərnêm,
          Eər sei für mi’ all·s z·reich,
          I so’tt halt áinə~ nemmə~,
          Deər eüsər ái~·m sei gleich.
Mei~ Vattər und mei~ Muətter,
          Diə mainə~·s meinthalb guət,
          Mə~ ka~·s ə~·n net vərdenkə~,
          Wenn siə sind aûf dər Huət.
Do’ bei mər ist iər Soərgə~
          Umsu~st – i sag· əs frei –
          Mei~ Liəbstər weərd wol wissə~,
          Wiə hoəch und weərt i sei.
I bi~ sei~ »guldnəs Mädlə«,
          I bi~ sei~ »Taûsə~d-Schatz« –
          Draûf geit ər Briəf und Sigəl,
          Draûf geit ər miər ən Schmatz.
Bin i iəm no~ so kosch’bər,
          Was gâut·s diə andrə~ a~?
          Eər weərd·s am béstə~ wissə~,
          Wiə vil i geltə~ ka~.
So sim-mər quitt und lédi’,
          Und tauschə~ Heə‘z und Hand,
          Und was no’ fêlt, ərsétzt iəm
          Mei~ Fleiß und mei~ Vərstand.


