
Wann ih eine Wittib trösten dürft.


                   
Und dees giebt's ja doh net,
        daß a ausgstopfter Kanarivogl noh singa koh!
        Und wann der Bauer amal eigrabn is,
        na hat halt d' Bäurin koan Moh;
        und wann s' noh jung is und hat a rogls Bluat,
        na konn's schoh sei, daß s' noh a bissl scherzn möcht –
        scherzt s' halt mit 'n Knecht. 
        Und wann s' a schöns Viech hat
          und an saubern Hof beinand und a vier, a sechs Roß,
          und überhaupts a schöns Sach –
          koh schoh sei,
          daß ih na mit ihr Gspassettln mach.
Und mit der Zeit müaß' ma na untern Dach drobn nachischaun –
          leicht steht a Wiagn da,
          braucht ma koa neui net baun –
          hast es ghört, Bäurin?
          Wia hätt ma's denn? Wia geht der Wind?
          Jetz schaugst, daßt mih heiratst,
          sunst kriagst a kloans Kind?


