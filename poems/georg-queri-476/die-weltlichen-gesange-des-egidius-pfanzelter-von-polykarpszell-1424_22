
Wie mir mit'n Herr Schullehrer tarokt ham.


Und wann er an Herr Schullehrer heut gar aso hockt,
        na waar's besser gwen,
        er hätt gestern net mit uns tarokt.
        Und der Bügermoaster und ih,
        mir ham an Herr Lehrer ja gar net gfragt, ob er mittoa will,
        aber mittoh hat er!
        Und versteht nix vom Spiel! 
        Und sei Geld hat er aa net auf der Straßn gfundn,
          und mir ham aa net derzeit,
          daß mir eahm's Taroka lerna kunntn.
          Und dees sollt er nachat doh schoh bald wissn:
          wann der Bügermoaster und ih mitspieln,
          nachat werd halt bschissn.


