
Was ih mir heut in der Früh beim Abwaschn denkt hab.


Ja, 's Gsicht.
        's Gsicht wascht sih freili alls –
        aber, warum wascht sih nia neambd an Hals?
        Ehnder, daß d' dees scho gsehgn hast,
        daß sih oaner seine Ohrn auswascht;
        und a diam,
        da waschn sih d' Bauernleut aa z' Füaßn,
        wann der Dokter sagt:
        es is höchste Zeit und sie müassn;
        und a diam,
        da wascht sih oaner seine Knia –
        aber wo ma's ganze Jahr drauf sitzt,
        dees wascht ma sih nia!


