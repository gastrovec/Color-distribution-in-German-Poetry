
Wie daß meine Annamirl einmal unverschämterweis
    mit Zwilling daherkommen wär.


Wann z'viel Aepfl am Baam san, na siehgst es:
        wia daß er sih biagt!
        Und dees is a saubers Weibsbild, wo gleih Zwilling kriagt –
        Und siehgst es:
        es fallt mir gar net ei, daß ih noh amal mit dir ohbandl,
        du bleib nur alloa mit dein sündhaftn Lebnswandl! 
        (Und was der füri Folgn nach sich ziahgt,
dees spannst,
          sunst hättst koane Zwilling net kriagt!)
Und wann dees vom Himmi net a Zoachn zur Bußfertigkeit sei sollt,
          na müaßt ih ehnder glaubn,
          daß dih bald der Sparifankerl holt,
          wo schoh lang nach deiner hin spekuliert,
(wo aber gnädigerweis mei arme Seel verschona wird,
          indem daß ih schoh lang auf'm Weg der Besserung geh,
          sunst gang ih net her und lassat dih steh!)


