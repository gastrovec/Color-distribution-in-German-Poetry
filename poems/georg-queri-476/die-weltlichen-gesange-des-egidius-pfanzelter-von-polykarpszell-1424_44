
Was dem Herr Oberamtsrichter seiner Fräuln Base passiert ist.


Oh mei, der kloa Sepperl vom Sattler hat all Bot was im Sih
        und setzt sih überall hi
        und is kreuzfidel und wohlauf
        und laßt der Natur sein Lauf –
        aber koane Zweschbn siehgst fei net,
        wann er wieder aufsteht! 
        (Respekt, Sepperl, dee Großn
          tean 's aa net in d' Hosn,
          und in d' Schneiztüachl ghörn s' aa net nei, dee Sachn –
          Sepperl, tua nur lusti so weiter machn!)
Siehgst es, da kimmt an Herr Oberamtsrichter sei Basn,
          hat a paar Winterfenster auf der Nasn
          und tuat koa Straßn und koan Menschn und koan Herrgott net sehgn –
          aha, recht is 's ihr gschehgn:
          mit ihre langa Röck
          tragt s' an kloan Sepperl seine ganzn Gspaß von der Straßn weg!


