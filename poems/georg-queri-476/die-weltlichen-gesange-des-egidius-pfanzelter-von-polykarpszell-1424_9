
Von dem schlechtn Brauch, wo man Nasenbohrn heißt.


Annamirl, woaßt es noh:
        damals hast grad deine Säu 's Fuatter gschafft,
        und ih bin am Zaun dort gstandn bei deiner
        und hab dih gfragt:
        gell, Annamirl, wann dei Muatter schlafft
        heunt auf d' Nacht,
        da laßt mih halt einer? 
        Da bist rot worn und gschaamih
          und hast in deiner Nasn bohrt
          und hast ganz staad gsagt: jawoll, Girgl, du derfst scho kema!
          Siehgst es, dees hat mih soviel gfreut, 's selle Wort,
          daß ih gsagt hab:
          Jetzt derfst dein Finger scho wieder aus der Nasn nehma!
Und nachat hast dein Finger wirklih wieder aus der Nasn zogn –
          hast'n ohgschaut a Zeit lang ganz verlegn;
          aber nachat hast'n in dei Mäui neigschobn –
          und siehgst es, Annamirl, deswegn
          hab ih dir damals koa Bussl net gebn!


