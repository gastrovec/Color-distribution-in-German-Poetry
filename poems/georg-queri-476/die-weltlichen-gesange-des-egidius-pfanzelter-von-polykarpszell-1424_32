
Wann das Gricht sagt, ich sollt ein heilign Eid schwörn.


       
Morgn sollt ih auf's Gricht
        und schwörn auf Ehr und Selikeit –
        aber ih hab's halt gar net mit dene heilin Eid!
        erstns:
        weil ma auf sölle Sachn doh net so eingricht is,
        zwoatns:
        wann ih schwörn muaß, schwör ih falsch, ih woaß's gwiß. 
        Und dees is so wahr als wia zwoamal zwoa vier –
          ih hab da dee traurigstn Erfahrunga hinter mir.
Aber natürlih:
          dee gstudiertn Herrn,
          dee moana allaweil, unseroaner schwört recht gern,
          und wolln's quasi,
          daß so a dummer Bauernmoh
          net anderst als wia meineidih weggeh koh.
Drum hab ih's schoh amal verredt, dees damisch Schwürn,
          aber was willst macha –
          kriagst halt doh deine Zeugngebührn!


