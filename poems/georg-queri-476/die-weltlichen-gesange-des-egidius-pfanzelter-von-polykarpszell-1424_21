
Wie mich die Agathl gern hätt heiratn mögn.


Agathl, Agathl,
taatst mih jetz möng?
        Taatst mih jetz hi-holleroh,
        taatst mih jetz hei-holleroh,
        heiratn möng?
        Dei Miader, dei Röckerl,
        san um a kloans Bröckerl,
        a kloans Bröckerl z' eng – holleroh! 
        Ja, jetz taatst mih möng!
Agathl, Agathl,
          Jetz taatst mih möng!
          Jetz taatst mih i-holleroh,
          jetz taatst mih a-holleroh,
          anderst gern möng!
          Jetz waarst mir endlih
          a bissl erkenntlih,
          Jetz kaam ih dir g'leng – holleroh!
Ja, jetz taatst mih möng!
Agathl, Agathl,
          hast denn dees traamt?
          Hast denn so bi-holleroh,
          hast denn so bö-holleroh,
          hast so bös traamt:
          von der Wiagn, von dee Windl,
          von an ganz an kloan Kindl,
          und hast dih net gschaamt – holleroh!
Ja, hast so bös traamt?
Agathl, Agathl,
          was willst jetz toa?
          Was willst jetz Di-holleroh,
          was willst jetz Du-holleroh,
          was willst Dumms toa?
          Ebber a Dumma,
          der werd schoh noh kumma,
          aber d' Auswahl is kloa – holleroh!
Ja, sunst bleibst alloa!


