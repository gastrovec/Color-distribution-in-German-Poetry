
Der Tölzer Martl.


           
Wia's halt geht – der Tölzer Martl
        Fahrt mi'm Floß die vorig Woch,
        Weil er d' Reib viel z' kurz hat g'nomma,
        An a so a Bruckenjoch.
        Deratwegen ham s' 'n ozoagt,
          Und der Martl kimmt vor's G'richt;
          Aus dem bisserl Onistößen
          Wird a Kriminali-G'schicht.
Hin und her thuan s' reden, fragen,
          Bis der Staatsanwalt steht auf,
          Der am Martl, paragraphweis',
          Haut a Mordstrumm Straf na nauf.
Der reißt's Maul auf, net grad d' Augen,
          Was der Staatsanwalt all's woaß;
          »Geh' her auf!« sagt er dazua na,
          Denn iatzt wird er aa scho hoaß.
»Du mit Deine Paragraphen –
          Dö kost leicht sag'n, bal s' derschnaufst –
          Fahr mal oochri auf der Isar,
          Werst glei seach'n, ob it dersaufst!«


