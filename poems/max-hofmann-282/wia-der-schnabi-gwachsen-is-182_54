
Z' kloa.


           
Der Bachwirt hat die bessern Würst
        Von all Wirt in der Gmoa;
        Dös woaß der Malefizkerl aa,
        Macht s' drum so narrisch kloa.
        »Na, woaßt!« sagt heut der Oberbau'r,
          »Dös is scho gar koa Gab;
          Leicht sexi darf i essen da,
          Bis grad an G'schmach i hab.«
»»Ja, viel z' kloa san s'!« schreit jeder glei,
          »»Hast gar koa Gewissen mehr?««
          »No, Sakrawalt'n,« gront der Wirt,
          »Habt's Oes heut a Geplärr.
Mit Enkerm »z' kloa« seid's scho so fad
          Von in der Fruah bis Nacht –
          Es fait si' nix – grad d' Zipfl hab
          I z' nachat z'sammabracht.«


