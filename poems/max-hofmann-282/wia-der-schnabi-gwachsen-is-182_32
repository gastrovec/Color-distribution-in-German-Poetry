
Selbst erzeugt.


         
Unser Pfarrer, der thuat beten,
        Is dabei no Oekonom,
        Kümmert viel si' drum um d' Viehzucht;
        Hat sogar scho a Diplom.
        Ganz a b'sonders Glück hat er da,
          Darfst es glaab'n, mit die Säu;
          Solche Fakl, wia der Pfarrer,
          Hat koa Mensch im ganzen Gäu.
Kummt da neuli der Herr Bischof,
          Bleibt beim Pfarrer über Nacht;
          Der laßt si' net schlecht oschaug'n,
          Hat zum Tisch a Spoosau bracht.
Narrisch schmeckt dem hohen Herrn dö
          Und die andern g'lad'nen Gäst;
          »Ja, Herr Pfarrer,« sagt der Bischof,
          »Das war scho das Allerbest.
Thuan Sie mir den oanen G'fallen,
          Sagen Sie, wo ham Sie s' her;
          Denn a solches Fakerl z' kriagen –
          O, dies hält fei oft recht schwer.«
Wia dö Spoosau lobt der Bischof,
          Hat der Pfarrer si' verbeugt;
          »Exzellenz, dös freut mi doppelt,
          Denn dö hob i selbst – erzeugt.«


