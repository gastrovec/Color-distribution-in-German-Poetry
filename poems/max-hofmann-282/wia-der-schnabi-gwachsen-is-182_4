
Obaschlucka.


       
»Was ma obaschlucka muaß all's
        Heutzutag, auf dera Welt,
        Is scho nimmermehr zum sag'n,
        Wenn's so furtgeht. na is g'fehlt.
        Woaßt an Lumpen aa, an großen,
          Mog aa ganz schlecht oaner sei,
          Haberfeld darfst nimma treiben,
          Jahrlweis' sperr'n s' Di do ei.
Und dazua muaßt Steuern zahl'n;
          Allwei bessa wird's Dir g'muckt;
          Darfst koa Wörterl drüber sag'n,
          Stad sei hoaßt's und obag'schluckt.«
»Recht hast, Selma,« sagt der Huber;
          »Ja, i leg Dir gar nix oo;
          Bals so furtgeht – merk Dir's, Spezi –
          Druckt's mir selba 's Herz no oo.«
»Sixt und mir« – sagt hint der Woferl –
          »Hätt's an Magen z'nachst dadruckt;
          Drei Pfund Kas und sechs Paar Dicke
          Hob i do z' schnell obag'schluckt.«


