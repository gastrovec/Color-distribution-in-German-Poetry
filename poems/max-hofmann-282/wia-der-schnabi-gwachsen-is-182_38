
Was der Hans wird.


   
»Was will iatzt jeder wer'n von Enk?«
        Die Kloanen fragt der Lehra.
        »I – sagt der Hans – wer' Prinz-Regent,
        Dös is ja doch dös mehra.«
        »Da hätt'st scho recht,« der Lehra sagt,
          »Doch mach iatzt koana Faxen –
          Für so a Stell', mei liaber Hans,
          San mir zwoa z' kurz no g'wachsen.
»So, dös geht net?« sagt drauf der Bua,
          Na kratzt er si' und huast' er –
          »Na woaß i scho, was i iatzt wer' –
          Na wer' i halt a Schuaster!«


