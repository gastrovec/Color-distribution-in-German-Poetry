
Der Schmuser.


       
Der Wirt von Starring handelt viel
        Mit Roß und aa mit Heißen;
        Beim Mustern thuat eam so a Viech
        An Damerling abeißen.
        Sei Hand schwillt oo, der Arm dazua,
          Net weni da derschrickt er;
          Zum Dokter und zum Pfarrer drum
          Glei bei der Nacht no schickt er.
Doch geht die Sach bald wieder rum,
          Net lang drauf g'heilt scho war er;
          Dö Spez'ln ziag'n ean iatzt auf,
          Daß er glei g'holt an Pfarrer.
Sei Unterhandler gar, der Franz,
          Der fragt'n, mit sei'm Aff'n:
          »Ja, Sakra, Wirt, brauchst Du denn iatzt
          An Pfarrer aa zum Schlaf'n?«
»Ja, Franzl, schau,« sagt der dazua,
          Und kratzt so seine Luser,
          »I hob mir denkt, beim Herrgott da
          Brauch i halt aa an Schmuser!«


