
Wer »recht« hat.


       
Zum Landrichter kumma
        Und bringa a Klag
        Zwoa streitende Bauern;
        Wer recht hat, ist d' Frag.
        Der Richter den oanen
          Z'erst fragt, wie es war;
          Sagt, wia er's na g hört hat:
          »Daß D' recht hast, is klar.«
Na laßt er vom zwoaten
          Dö G'schicht si' verzähl'n;
          »Hast recht – sagt er wieder –
          Da koo si' nix fehlen.«
Der Schreiber soll macha
          Na glei 's Protokoll;
          »»Ja, Gnaden,«« moant der da,
          »»So geht's doch net wohl.
Daß alle zwoa recht ham,
          Dös reimt si' fei schlecht –««
          »Iatzt – sagt der Beamte –
          Hast Du wieder recht!«


