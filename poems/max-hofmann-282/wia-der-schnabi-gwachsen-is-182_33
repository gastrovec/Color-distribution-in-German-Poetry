
Er lacht 'n oo.


           
Der Saxhauser Stöffi
        Hat schwar g'laden heut,
        Geht hoam erst um zwölfi,
        Und singt no voll Freud'.
        Der Nachtwächter hört'n.
          »Geh – sagt er – sei stad,
          Dö Musi zur Nachtzeit,
          Dö is Dir fei fad.
Da schaug nur an Mond oo,
          Dort kimmt er grad raus;
          Der lacht mit sei'm G'schwollkopf
          Net weni Di aus.«
»Was moanst?« sagt der Stöffi,
          Und blinzelt so noo –
          »Da täusch't Di fei, Brüderl,
          Der lacht mi ja oo!«


