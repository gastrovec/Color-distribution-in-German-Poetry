
Den salz' i aus.


       
Der alte Anderl ziagt scho lang
        Am Lehrer d' Orgel auf.
        Er bild' si' drauf aa ebbas ei,
        Daß er in's Chor darf nauf.
        Doch letzthin hat der Lehrer ean
          Ganz sakrisch scho vergrimmt;
          Er hat 'n Anderl g'schimpft a weng,
          Weil er so spat oft kimmt.
Ganz gifti geht der Anderl hoam:
          »Den Lehrer kriag i scho;
          Paß auf!« sagt zu der Alten er,
          »Den salz' i aus, den Moo.
Am Sunnta, wenn er's Hochamt spielt,
          – Doch sag's net ummanand –
          Ziag i eam auf a Requiem;
          Na g'langt er mit der Schand!«


