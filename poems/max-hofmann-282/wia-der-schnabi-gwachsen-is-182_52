
A Wörterl sag'n.


           
»Du, Vater, mit'm Pfarrer is
        A Herr in d' Schul heut kumma;
        Uns Buam und aa d' Madl all
        Hat scharf der glei herg'numma.
        Er war ganz z'frieden so mit uns,
          Nur moant er, weg' am Schreiben
          Soll »auf a Wort« der Lehrer no
          Mit eam im Zimmer bleiben.
I möcht fei net der Lehrer sei –«
          »»Warum? der wird net bissen –««
          »Ja, aber was dem g'schiecht da drinn,
          Na, Vater, möcht's net wissen.«
»»O, dummer Bua, der sagt eam halt,
          Was eam vielleicht net gefallen,
          Und daß dö Buachstab'n anders er
          An d' Tafi sollt himalen.««
»Geh, woaßt, dö Spruch, dö kenn i scho,
          Do brauch i mi net z' plagen,
          Der Lehrer hat aa neuli g'moant,
          Müaßt mir »a Wörterl« sagen.
Dös »Wörterl« san sechs hint nauf g'wen,
          Zweg'm Kramersepp, dem Affen;
          Drum koon i leicht mir denka da,
          Wia erst »a Wort« is b'schaffen.«


