
Er koo nix dafür.


       
Am Sepp kummt heut der Hans in Weg,
        Hat d' Schneider-Kath dabei;
        »Gel – sagt der Hans – do schaugst net schlecht,
        Ja, d' Kathl wird mei Wei.
        Grad war i beim Herr Pfarrer drauß,
          Daß er dö Sach na richt';
          Kumm, geh mit mir zum Wirt iatzt nei,
          Na netz' mir glei dö G'schicht.«
Wia s' drinn beim Maßkruag g'sessen san,
          Da sagt der Sepp. »Paß auf,
          I moa, bei'r Kathl fait's a weng,
          Dö blaht's mir gar z' arg auf.«
»Gel – sagt der Haus – hab's aa scho g'spannt,
          Doch schwör an Eid i Dir,
          I hob no nia was z' thoan da g'habt,
          I koo fei nix dafür!«


