
Aba schö.


       
Der Nazi, der is sunst
        A Bursch von der Wurz;
        Doch setzt's dir wo Hieb oo,
        Kummt niemals er z' kurz.
        Am Sunnta, bei'r Musi,
          Ham's g'rafft wia net g'scheid;
          Ganz g'schwoll'n is der Nazi;
          Drum frag'n ean iatzt d' Leut:
»Ja, Sakra, was host denn,
          Du bist ja ferm schiach,
          Ganz blaug'fleckt und tüpfit,
          Wia a Unterbettziach.«
»»Ja woaßt,«« gront der Nazi,
          »»Der Teufi soll's hol'n;
          Mi'm Raffa do kummst mir iatzt
          Aa scho bald g'stohl'n.
Der Sepp und der Hiasl,
          – Dort sixt's ja geh –
          Schau, g'haut ham's mi – sagt er –
          Net lang – aba schö!««


