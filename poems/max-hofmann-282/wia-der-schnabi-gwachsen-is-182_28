
Er kränkt si' net.


         
Am Daxenberger is sei Wei
        Scho lange Zeit malad;
        Der Doktor sagt: »Es hilft nix mehr;
        Es geht dahi', schö stad!«
        Drum hat ma s' aa schon profitiert,
          Und oft kummt der Kaploo,
          Daß er dö Frau zum Sterben richt,
          Und trösten kunnt den Moo.
»Du darfst net grein',« der Geistli sagt,
          »Wenn s' unser Herrgott nimmt;
          Der hat dei Wei so liab, wia Du,
          Drum is dö Sach so b'stimm.«
»O,« sagt der Daxenberger drauf,
          »Da kränk i mi koa Stuck;
          Bal s' der so lang hat, als wia i,
          Na schickt er s' wieder z'ruck.«


