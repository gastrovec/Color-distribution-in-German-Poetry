
»Zur Stell.«


       
Zwölf Wocha is beim Militär
        Der Sepp scho in der Stadt;
        Sei Schatz, die schwarze Kathl, drum
        Scho lang recht Zeitlang hat.
        Sie schreibt eam Briaf voll Weh und Ach,
          Daß sie ean nimma siagt,
          Und is voll Freud, wia d' Antwort kummt,
          Daß Urlaub er iatzt kriagt.
Der Sepp, der steigt als »Schwollischä«
          Zur Kath' in Stall glei nei,
          Ganz militärisch gibt er si',
          Er bild si' drauf was ei.
Wo's Deandl melkt, steht stramm er hi':
          »Gemeiner Sepp zur Stell«;
          »»Geh – sagt's – is ja der Bau'r im Stall,
          Auf d' Nacht kummst nacha, gel?!««


