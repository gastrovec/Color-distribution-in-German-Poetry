
Habt's a Häusl aa?


           
Die Jagd in unsrer Flur hat iatzt
        A Stadtherr, reich und fei;
        Der stellt als Laufbursch, für so Gang',
        A Bauernbüberl ein.
        An netten Kerl, recht g'wandt und flink,
          Bringt eam der Lehrer zua;
          Der Stadtherr hat sein' Gefallen dra,
          Es schaugt so frisch der Bua.
»Wem gehörst denn?« fragt er nacha ean;
          »»Am Weigl vor der Straah«« –
          »Hast G'schwister no? gehst gern in d' Schul?
          Habt's Oes a Häusl aa?«
»»Und was für oans, a ganz a fein's!
          Bal's anschaugst, muaßt es lob'n,
          Da is sogar – wia in der Stadt –
          A Deckl aa no drob'n.««


