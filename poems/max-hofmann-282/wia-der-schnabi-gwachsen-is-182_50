
Fluchen.


           
Fluacha, dös is streng verboten,
        Doch kummt's manchmal wia der Wind,
        Beinah hätt' heut unser Pfarrer
        Selm beganga so a Sünd.
        Von die Gnadenmitteln red't er
          In der Schul, hat oft aa g'sagt,
          Wia ma dö mit oam Wort nennt no,
          Hat zur Prob an Michl g'fragt.
Doch der hat sein Kopf wo anders,
          Auf der Gassen und beim Spiel;
          Schaugt, wia aus die Wolken g'fallen,
          Woaß net, was dö Frag da will.
Vogelwild wird da der Pfarrer,
          Lafft ganz grimmi zu eam hi',
          Schreit voll Zorn, wia er 'n beutelt:
          »Sa–kra–men–te heißt man sie!«


