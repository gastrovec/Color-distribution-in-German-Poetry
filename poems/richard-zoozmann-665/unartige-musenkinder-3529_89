
Franz Ritter von Kobell (1803–1882)
S schlafadi Diendl
Es schlaft a Diendl untern Baam,
       Danebn liegt ihr Huat;
      Da Tag is warm, bein Baam is s kühl,
       Sie schlaft so süeß, so guat.
Da kimmt a Jaaga ausn Wald,
       An alta finstra Mo,
      Der schaugt dees Diendl in sein Schlaf
       Grad im Vorbeigehn o.
Auf oamal aba kehrt er um,
       Jetz steht er lang vor ihr,
      Aufs 
      Mieda schaugt er, gfallt ihm gwiß
       Da dra dees reichi Gschnür.
Er werd ja do koa Rauba sei
       Und werd ihr ja nix toa,
      Is ja a bluatjungs Diendl no,
       Und grau is scho der oa.
Na schau, er geht und tuat ihr nix,
       Und do hat n was druckt,
      Er hat si hintern Ohrna kratzt
       Unds Hüatl hat er gruckt.
(Oberbayrisch)
