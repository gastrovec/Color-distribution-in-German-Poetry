
J. F. Tanzer: Geb. 1866
 
s beherzte Diandl
A Liadl, o gspaßiges, hat mein Bua af mi gmocht,
       Des hot a ma zuagsteckt ban Fenstaln af d Nocht:
       »Du alloan bist mei Freid, mei Lebn und mei Gott,
       Und wonns ma nit load tat, i busalt di z Tod.«
Drauf sog i: »Mei Schotzal, mir is grod wia dir,
       Und wann i a sterbn miaßt, i kunnt nix dafür.
       Und dos glaub man, deis Bussaln, des is jo koan Sünd,
       Du darfst di nit füachtn, i stiab nit so gschwind.« 
      
*
