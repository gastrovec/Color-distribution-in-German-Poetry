

Theodor Storm
An Klaus Groth
Wenn't Abend ward,
      Un still de Welt un still dat Hart;
      Wenn möd up't Knee di liggt de Hand,
      Un ut din Husklock an de Wand
      Du hörst den Parpendikelslag,
      De nich to Woort keem över Dag;
      Wennt't Schummern in de Ecken liggt,
      Un buten all de Nachtswulk flüggt;
      Wenn denn noch eenmal kiekt de Sünn
      Mit golden Schiin to't Finster rin,
      Un, ehr de Slap kümmt un de Nacht,
      Noch eenmal allens lävt und lacht –
      Dat is so wat vör't Minschenhart,
      Wenn't Abend ward.

