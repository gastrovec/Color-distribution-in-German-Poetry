

Summernacht

Hääß is die Summernacht,
Schwiel is die Luft,
Schatz mit sei’m Schätzje lacht,
Nachtigall ruft.


        Adam sei’ Evche kißt,
        Da hät’s kä Not!
»Evche, weil’s du’s ner bist,
Goldige Krott’!«


        Leis duh’n se flistern
        Un kisse sich viel,
Leis’ duh’n se wispern -
- Uff ämol werd’s schtill.


        Evche hängt’s Kebbche ’rab,
        Mitte im Glück
Lääft er zum Backe ’nab,
’n Drobbe ganz dick.


        »Evche, mei Herzje du,
        Mach’ mer kä’ Schträäch,
Flenn’ mer nit! Des Geduh’
Mecht mich ganz wääch!«


        »Adam, do errste dich,
        Adam, ich flenn’ jo nit,
Des mecht die Hitz’,
Adam, ich schwitz!«


