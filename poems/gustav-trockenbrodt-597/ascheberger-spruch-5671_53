

E Sozi

Jetz’ houn se mich aus de Fabrik
Ganz äfach ’nausgeschmisse!
Des is der doch e schtarkes Schtick!
Des sollter mer noch bieße!
Wart ner, mer treffe scho’ noch zamm’,
Ihr nobele Bratefresser!
Gleicheit muß sei’! Ich sei vun Damm’,
Jawoll! un hou’ e Messer!


        Jetz’ hou’ ich lang genug geschafft,
        Jetz’ werd nix mehr getou’,
Von morge an werd bloo gemacht,
Des gäiht kä’ Mensch was ou’!
Ich bin e Ast am schtarke Schtamm!
Ich mach’ die Welt noch besser!
Ich bin e Sozi, sei vun Damm,
Jawoll! un hou’ e Messer!


        Jetz’ kaaf’ ich mer e rout’ Krawatt’,
        Rout’ Sacktuch in die Dasche,
Gäih’ iwwer’n Schteg ’nei in die Schtadt
Un trink’ e guti Flasche!
Un dann -, dann haach’ ich alles zamm’,
Schteck’ an die Pulverfässer!
Gleicheit muß sei’! Ich sei vun Damm,
Jawoll! un hou’ e Messer!


