

’s schtorige Träudche

’s Träudche wor schöi’,
Gor e goldige Krott,
Ner än kläne Fehler,
Den hot se gehott.
Sie hat kän gemögt,
Un wie mer so sägt:
Sie wor e weng fohrig,
Sie wor e weng schtorig,
Un nix wor er recht.


        Viel’ Borsche sein kumme,
        Hawwe um se gebitt’;
Sie hot kän genumme,
Sie passe’re nit!
Ihr Herz kriegt kän Schprung,
Es kumme noch genung!
Sie wor e weng fohrig,
Sie wor e weng schtorig,
Sie wor halt noch jung!


        ’s Träudche wor schöi’,
        jetzt’ will’s mit Gewalt
Glei’ jed’n Borsch heiern,
Doch die sage halt:
Was, die? Ni’gemalt!
Wem die noch gefallt!
Die is uns zu fohrig,
Die is uns zu schtorig,
Die is uns zu alt!


