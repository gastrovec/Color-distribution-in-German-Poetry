
Der bsunderni Geist.


       
'S san gwest auf da' 
          Spitzing drei Diendln beinah,
           Die hab'n oft ghoangascht und plauscht mitanand,
           Und amal hat die oa' von an' Geist verzählt,
           Der no' sollt wandeln auf dera Welt
           Und der d'Leut öfter vermögli' g'macht
           Und hat ihna prächtigi Sachen bracht.
           Aber oans, sagt's, dees is bsunders dabei,
           Es soll'n g'rad die von ihm was g'winna,
           Die, wie er will, mit ihm 
          red'n kinna.
           A Narr! sagt die Jüngst', dees war jetz a Kunst,
           Da redet i do' nit leicht umasunst,
           Denn red'n moant's, grad wie oana will,
           Wann's 
          deutsch waar, dees bedeutet nit viel,
           Und denkt ihm, wie s' 'n wollt ebba fanga
           Und was er wohl red'n thaat und verlanga.
           Steht nit lang o', kimmt a Jager zu ihr,
           A fremder is's gwest, nit aus der Revier,
           Der hat an der Seit'n a Pulverhorn trag'n,
           So prächti und fei, ma ko's nit sag'n,
           Ganz schwaar von Gold und b'setzt mit Stoa'
           Und g'schaugt hat 's Diendl grad groß und kloa'.
           Der Jager der kent' ihm a Pfeiferl o',
           Und hat weita ganz verträuli tho';
           Und wie s' so a weil mitanander red'n,
           So sagt er: Dees Horn, gelt, dees thatst mögn?
           Sagt 's Diendl: Wahrhafti, da waar i wohl reich
           Und waar mir in Dorf koan' oanzigi gleich.
           Woaßt was, sagt der Jaga, mir macha a Gschpiel,
           Verlier'n ko'st nix, aba gwinna gar viel,
           Mir red'n mitanand' und i wer' di' viel frag'n
           Und du derfst nit 
          Ja und nit 
          Na dabei sag'n,
           Und sagst du nit 
          Na und sagst aa nit 
          Ja,
           So g'hört dir dees güldene Hörnl da.
           Es gilt, sagt 's Diendl und lacht dazua
           Und denkt ihm, dees is a lustiger Bua.
           D'rauf er: »Hast nie no an 
          Bär'n gsegn?«
           »»Mei' Lebta nit, is mar aa nix dra' glegn.««
           »Es is oana da, 'ho' d'Fihrt heunt g'fund'n.«
           »»So so, habn's dir ebber oan aufi bund'n.««
           Da lacht er und sagt: »Ja bild'st da' du ein,
           »Ha Narret, dees güldene Horn g'höret 
          mei'?«
           »»Was denn, sagt 's Diendl, des kunnt wohl sey'.««
           »Ja sicht denn a Jager an' Fürst'n gleich?«
           »»Es seyd's koa Jager, Ees seyd's wohl reich.««
           »Na Diendl, dees Horn des g'hört mein' Herrn,
           »Daß i 's heunt trag', is a b'sunderner Stern,
           »Weil aber mei' Herr so gar viel frumm,
           »So wett' i, er gebet dirs willi d'rum,
           »Thaatst ihm grad a Kloanigkeit versprecha,
           »Natürli durfst dei' Wort nit brecha,
           »I moa', wurst no grad a 
          Klosterfrau –«
           »»
          Na, na, sagt 's Diendl, dees waar ma z'schlau.«
           Da hat's bei dem 
          Na an' Pumpser tho'
           Und furt mit sein Horn is' der Jagersmo'! 
              Jetz hat's dees Diendl wohl sakrisch gschmerzt,
               Daß's hat so dalket sei' Glück verscherzt, –
               Sie moant, an andersmal waar s' wohl g'scheit
               Und wur' selli Sachen so leicht nit nemma, –
               Der Jagersmo' aber is nimmer kemma!


