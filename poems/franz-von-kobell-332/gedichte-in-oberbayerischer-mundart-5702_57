
Wie's oan' g'schegn ko'.


       
I' ho' mi' mei' Lebta'
           Um d' Diendln nit g'schert
           Und i' ho' koani wolln,
           I' ho' koani bigehrt. 
          Und schau, wie's oan' g'schegn ko',
           In Samster auf d' Nacht,
           Da sich' i' a' Dirn,
           Die mi' narret schier g'macht.
'S is gwesn a' schwarzi,
           Wie Kohln die Augn
           Und bildschö von' Fuaß auf,
           No' 
          die thaat' ma' taugn.
Drauf is's mir in Sunnta'
           Gar gschwind wieder g'schegn
           Und i' ho' in der Kirch
           No' a' schöneri g'segn,
A' flachshaaret's Diendl
           So rosi' und rund,
           Ja, daß ma's wohl feiner
           Nit aufmal'n kunnt',
Und Augn hats' g'habt
           Wie der Himmi so blau,
           I' ko's nit vergeßn
           Dees wunderlieb' G'schau.
Und in Monda' da sitz' i'
           In Wirthshäusl d'rinn
           Und i' denk' an die Diendln,
           Ho's allzwoa in' Sinn,
Auf oamal geht d' Thür auf
           Und kimmt oani 'rei',
           No' viel tause'dmal schöner
           A' Spitzbua will i' sey'!
In' Freyta' no' hon i'
           Koan' oa'zigi mögn,
           Und jetz' reißn mi' 
          drei,
           Schau a so ko's oan' g'schegn.


