
Der Orangebaam.


       
'S is um 'n scheene' Orangebaam
        Werklich ebbes scheen's,
        'S is e' wahres Familliebild,
        Luschtiger als nor eens. 
        Unne' der Stamm, deß is der Papa,
          Der tragt 's ganze Haus,
          Obe' do sitzt in der Kron die Mamma,
          Guckt gar ehrbar raus.
Dunkl grün, mit Blätter geblumt
          Is ihr Staatsrockelor,
          Ueberall dra', wie Lilie' so weiß,
          Schluppe' die Kinner 'ervor.
Un' die Kinner die wachse' gar hübsch,
          Deß git saftige Söhn',
          Goldiche Mädcher, die diene' im Haus,
          Do werd kenni gemeen.
Ja, so is e' Orangebaam
          Wie e' guti Famill',
          Blüth un' wachst als friedlich fort
          Un' lebt ruhig un' still.
Un so sin gute Famillie' aach
          Wie die Orangebääm,
          Sin gar selte', nit überall
          Findscht se bei uns derheem.


 
