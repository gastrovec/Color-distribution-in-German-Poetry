
Vum Wei'.


       
Ich wees' nit, wie er's macht der Wei',
        Er hot e' b'sunnri Kunscht,
        Viel' Liedcher un' viel Mädcher fei',
        Die wohne in sein'm Dunscht. 
        Un' 's is wahrhaftich grad als wär'
          E' Zauberei drbei,
          Dann Liedcher als un' Mädcher sin'
          Drinn funklnachlneu.
Drum werd beim Wei' e' Alter aach
          Als wie e' junger Bu'
          Un' singt un' denkt e' rosig Kind
          Als Schätzche sich drzu.
Drum werd er luschtich, weeß nit wie
          Un' kümmert sich nix d'rum
          Un' wann aach for die Schwärmerei
          Die Zeite' lang schun 'rum.
Un' ebe' drum, so lobt 'n aach,
          Wer je e' Dichter war,
          Dann ohne Wein, du lieber Gott,
          Wär's oft mi'm Dichte' gar.
O guter Wei', o braver Wei',
          O hör' um was ich bitt',
          Mit deiner liebe' Hexerei
          Verloß nor du mich nit.
Un' daß ich, Freund, dich nit verloß,
          Do kannscht de ruhich sey',
          Ich bin un' bleib mei' Lebelang
          Vun ganz'm Herze' dei'.


 
