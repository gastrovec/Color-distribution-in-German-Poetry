
's schlafadi Diendl.


       
Es schlaft a Diendl untern Baam,
           Daneb'n liegt ihr Huat,
           Der Tag is warm, bei'm Baam is's kühl,
           Sie schlaft so süeß, so guat. – 
          Da kimmt a Jager aus'n Wald,
           An' alter finst'rer Mo',
           Der schaugt dees Diendl in sein Schlaf
           Grad in Vorbeigeh'n o'.
Auf oamal aber kehrt er um,
           Jetz steht er lang vor ihr,
           Auf's 
          Mieder schaugt er, g'fallt ihm g'wiß
           Da dra' dees reichi Gschnür.
Er werd' ja do' koa Zauber sey'
           Und werd' ihr ja nix thoa,
           Is ja a bluatjungs Diendl no',
           Und grau is scho' der oa,
Na schau, er geht und thuat ihr nix
           Und do hat 'n was druckt,
           Er hat si' hinter'n Ohrna kratzt
           Und 's Hüetl hat er g'ruckt. –


