
Mei' Himmi.


       
I woaß an bsundern Himmi,
           Do haust koa Heiliger drinn
           Un dengerscht is der Himmi
           Wie oaner nach mein' Sinn. 
          Der Himmi hat a Paar Fensterln,
           Schaugt aber koa Sternerl 'raus,
           Hat aa koa goldeni Sunneuhr
           Und macht ihm aa nix d'raus.
Der Himmi is a Hüttn
           Und iust dees g'fallt mer dro',
           Wie's drinn so schö' und liebli',
           Ma' siecht's ihm gar nit o',
I moan' du kunnst's derrathn,
           Was in den Himmi waar,
           Ja ja es ist mei' Diendl,
           Und die is so viel raar!
Und muaß i amal sterbn,
           I gieb mi' willi' d'rei',
           Wann s' grad mi' mit 
          mein' Himmi
           In Himmi laßn 'nei'.
Denn meiner muaß a Stückerl
           Gar gwiß von den dort sey',
           Und wo dees Stückerl fei'n thuat,
           Da setz' i's wieder ei'.


