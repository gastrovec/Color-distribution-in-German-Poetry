
Berg-Name'.


           
Wann reitn der 
          Scharfreiter wollt',
           Wo kaam' dees Rößl z'wegn
           Und wollt' der 
          Watzma' Hosn tragn,
           Die Hosn möcht' i' segn. 
          Wann aufsteh' thaat' und wollt' in' Land
           Der 
          wildi Kaiser regirn,
           All' Kaiser und all' Kini z'amm,
           Sie müßtn 's 
          G'schpiel verliern.
Wann d' 
          Mädele-Gabl a' Gabi wär',
           Wo waar' der Knödl dazua
           Und a' Schatz vo' der 
          Jungfrau in der Schweiz
           Waar' aar a' raara Bua.
Und der 
          Großglockner wann der erscht kaam'
           Als Glockn mit sein' G'läut,
           Und der 
          Kramer wann a' Laadl hätt',
           Waar' just koa' Kloanigkeit.
Und waar' an' jder Lump so groß
           Als wie der 
          Unnütz is,
           Sie stehletn von' Himmi d' Stern
           Und z'letzt gar 's Paradies.
Zum 
          Hennakopf und 
          Katznkopf
 No' weiter stell' dir für
           Die richti' Henna und die Katz,
           Was waar'n dees für Thier'!
Und denk' dir 'n 
          Rothofa g'hoazt
           Und 'n Baam zu'n 
          hocha Blatt,
           Na' mirkst es erscht, was's is um Berg
           Und wie ma' s' z'schätzn hat.
'S is aber z' Bertlsgadn drinn
           A' Berg aa', wer 'n kennt,
           Der is, es woaß koa' Mensch warum,
           Der 
          u'sinni' Winkl g'nennt.
Und wollt' ma' d' Narrn auf der Welt
           All' in den Winkl thoa',
           Wie groß und weit aar als er is,
           So waar' er dengerscht z'kloa'.


