
Die Ordnung.


   
Es hat der Blitz an' Esel derschlag'n,
           Da hat si' a Distl g'freut,
           Der hätt' mi' gfreßn, hat s' ihm denkt,
           Jetz bin i' in Sicherheit. 
          Die Distl hat a Bübi 'köpft,
           Da hat si' a Bliemi g'freut,
           Hat gsagt, so a steche'di Nachbarschaft
           Verwünsch' i' allzeit.
Dees Bliemi hat a Diendl 'brockt,
           Da hat si' a Grasl g'freut,
           Hat gsagt, die hätt' mi' schier d'erstickt
           Mit ihrer Eitelkeit.
Dees Grasl hat a Bach verschwemmt,
           Da hab'n si' d' Stoaner gfreut,
           Habn gsagt, jetz segn ma do' aar amal
           'N Himmi sei' Herrlikeit.
Ja Sakra! wann auf selli Weis'
           Si' All's in Weg umgeht,
           Was sagn s' denn, daß auf der Welt
           Die größti Ordnung b'steht?
»Dees is ja d' Ordnung daß an jds
           Dees mehreri will sey',
           Und 's is aa guat, sunst schlafet ja
           Die ganz' Camedi ei'.«


