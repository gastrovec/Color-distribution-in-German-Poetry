
Wie e' Volk sey' soll.


       
E' Volk soll sey', wie die Kinner sin,
        Wo e' guti Werthschaft im Haus,
        Sie halte' zamme' wie Aescht' am Stamm,
        Un' helfe' sich redlich aus.
        Un' gits 'n Verdruß, wie's halt so geht,
        Un' en' Unfriede' in der Famill',
        Sie helfe' versöhnlich bis es vorbei
        Un' schweige' drzu un' sin' still,
        Un' was een's selber nit billige' kann,
        So is es 'm doch nit recht
        Wann e' fremder spitzicher Naseweis
        Aach drüber salbadre' möcht'.
        Es git schun Völker die e' so sin
        Un' achte' ihr eige' Gethu'
        Un' schreie ihr Fehler nit überall 'rum
        Un' decke' die Schwachheite zu,
        'S git aber aach annre, doch nenn' ich se nit,
        Sunscht käm's am End druff 'raus,
        Daß eener thät sage', was predichscht dann du?
        Du plauderscht jo selber aus.


 
