
'S Herz.


       
Mädche' loß dir 'was verzähle',
        Geb' mer uff dei' Herzche' Acht.
        Is es aach gut eingemacht,
        'S wär' halt doch vielleicht zu stehle':
        Un deß weescht de selber gut,
        'S Herz is mehr als e' Vermöge'
        Un gar viel is d'ran gelege',
        Wann mer deß verliere' thut. 
        Ganz was anners, liebes Schätzche'
          Is es aber, wann mit Art
          Dir e' Freund deß Herz verwahrt
          Am e' gute' sichre' Plätzche'.
          Do is nix d'rbei rischquirt,
          Drum, so geb mir's ufzuhebe',
          Will so gern mei' ganzes Lebe'
          Sorge', daß 'm nix passirt.


 
