
Lebenskunscht.


       
Die Kunscht, vergnicht zu lebe' gleicht
        Der Kunscht Liqueur zu mache',
        Mer braucht drzu, deß is bekannt
        So manche' siebe' Sache'. 
        Deß Erschte is der Spiritus,
          Doch geht's mit kemm' gemeene',
          Sunscht merkt mer glei' de' Fusl drinn,
          Der loßt sich nit gewöhne'.
For's zweete brauchscht de allerhand
          Von Früchte' un' vun Blume'
          Un' manches Kräutche jung und frisch
          Werd aach drzu genumme.
Deß muscht de im e' gute Glas'
          Mi'nanner deschtillire'
          Un' nocher, wie's d'r grad beliebt,
          Noch Zucker drunner rühre'.
Die Früchte, Zucker, Kraut un Blum
          Die losse' sich schun finne'
          Un' brauchscht dich, host de Geld genuch,
          Nit viel do d'rüber bsinne'.
Doch for Retort un' Spiritus
          Do muscht de selber sorche',
          Die kaaft mer nit um alles Geld
          Un' kannscht se aach nit borche'.


 
