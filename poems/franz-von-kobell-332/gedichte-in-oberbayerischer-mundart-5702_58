
Freising und Landshut.


       
Freising is a' schöner Nam',
           Der den Name' gebn,
           Dees is gwest a' brava Mo',
           Denn 
          frey singa wann ma' ko',
           Nacha freut oan' 's Lebn. 
          Freysing is, Ees wißt es ja,
           Z'nachst bei Landshut glegn,
           'Moa' schier gar, daß dees bideut't:
           »'S 
          Land am bestn 
          hütn Leut',
           Die frey singa mögn.«
Wahr is's, der so daasi thuat,
           Nix als loami brütn,
           Der nimmt aa für's Vaterland
           Gwiß nit gern a' Bix in d' Hand,
           Der werd's nit viel hütn.
Aber a' guater Landshuter,
           Dees is gwiß a' jeder,
           Der an' Sang liebt frisch und frei'
           Der is in der Noth dabey,
           Der ziegt gern von' Leder.
D'rum so lang' die Name' no'
           Nachbarli' 'was geltn,
           Ja so lang' geht's allwei' g'recht,
           Wann aa oan' oft lustn möcht'
           Ueber d' Zeit'n z'scheltn.
Aber thaatn die Nam' amal
           Nimmer anander kenna,
           Nacher, Bua, waar's freili' g'feit,
           Nacher, sag' i', durfts die Zeit
           Wohl a' schlechti nenna.


