
Boarisch.


       
Mei' Ahnl und mei' Vater,
           San gwest guat boarischi Leut',
           Und boarisch will i' bleibn,
           So lang' mi' 's Leben freut.
           Es hätt' an diem wohl oana
           Uns gar gern anders g'macht,
           Datho' hat's aba koana,
           Hat's koana z'wegnbracht. 
          Dees boarisch' Blau, dees Farbi,
           Hat gar an guetn Halt,
           Sunst waar der boarisch Himi
           Scho' gschoßn, er is alt,
           Und weiß schickt unser Herrgott
           'N Schnee, bal's schneibn thuat,
           Dees hätt' er lang scho' g'ändert,
           Waar ebba d' Farb nit guat.
Mir hamm aa für die Farbn,
           Sö lang ma san, nix g'spart,
           Der Löw' hat raaffe' müß'n
           Mit Adler aller Art,
           Mir hamm en nie verlassn,
           Vont wegen den weiß und blau
           Und Gott hat allzeit gholfa
           Und unser liebi Frau.
Drum laß i' aa Leib und Lebn
           Für's Boarn und für mein' Herrn,
           Und soll von meini Buabna
           Aa koaner anderst wern,
           Und soll's an' j'der sag'n,
           Als wie i 's sag'n ko':
           Der Vater is guat boarisch gwest,
           Is gwest a' brava Mo'.


