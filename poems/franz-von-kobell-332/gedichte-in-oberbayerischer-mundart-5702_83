
Scheibnschütznlied.


       
Hui auf, hui auf wer schießn ko',
           Der richt' ihm heunt sein' Stutzn o',
           Es glanzn d' Scheibna lusti 'rei',
           Es waahn die Fahna so viel fei',
           Schlagts die Kugl 'nei'! hui auf! 
          A Schuß is grad an' Augnblick
           Und rund is d' Kugl, rund is's Glück,
           Drum habts die Augna hell und frisch
           Und zappelts nit als wie die Fisch,
           Sunstn treffts 'n Wisch! hui auf!
Hui auf wann los der Pöller geht
           Und prächti' die Maschin' aufsteht,
           Der Zieler kaam sein' Augna traut
           Und Alles laaft und fragt und schaut,
           Bua da is so laut'! hui auf!
Und wann der Zieler springt und tanzt
           Und 's Blei am gelbn Punkt'n glanzt,
           Da giebt's oan' bis in's Herz an' Riß,
           Wer nit a Nudlwalger is,
           Ja ja dees is gwiß! hui auf!
Es lebe hoch der Schütznstand
           Und kaam' der Feind in's Boarnland,
           I' woaß, er bleibet gwiß nit lang,
           Mir naahma 'n glei' als Kuglfang,
           Ja als Kuglfang! hui auf!


