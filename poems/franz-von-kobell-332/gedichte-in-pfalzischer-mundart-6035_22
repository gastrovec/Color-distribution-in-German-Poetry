
Ständche'.


       
Kumm mei' Liebche' an's Fenschter,
        'S is Alles so ruhich un' still,
        Mei' Herz deß hot e' Verlange',
        Un' daß's dich grüße' will. 
        Es will dich grüße' un' saache',
          'S wär' kenni so lieb wie du,
          Du wärscht sei' freundlicher Engl,
          Sei' Glück un' Friede' d'rzu.
Un' 's will dich grüße' un' saache',
          So vielmol hätt's dich gern,
          Als dort am Himm'l flimmre'
          Die viele' tausend Stern'.
Un' 's will dich grüße' un' saache',
          'S wär' standhaft un' wär' treu,
          Un' thu'scht dei' Lieb 'm schenke',
          D'erlebscht gewiß ke' Reu.
Un' 's will dich grüße' un' saache',
          Daß, wann d' 'm nit gut willscht sey',
          So grabe's die Todte'gräber
          Ach eh' de dra' denkscht, ei'.


 
