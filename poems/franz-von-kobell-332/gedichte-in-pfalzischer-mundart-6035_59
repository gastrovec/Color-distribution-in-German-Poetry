
Die Drei.


           
Die Pälzer sin' gar g'scheite Leut'
        Deß streit' ke' Mensch nit a',
        'S git aber ee' do hängt sich alls
        E' bische' Schwindl dra'.
        So zum Exempl is e' G'schicht',
        'S war im e' Städtche' dort,
        Deß war vun de Franzose' b'setzt
        Un' die sin' halt nit fort;
        Jetz' habe die Leut Crawall gemacht
        Un' getobt ganz ferchterlich,
        Do flucht am End der Gouverneur
        »Die solle' denke' an mich.«
        Un' schwört »ma foi, die gscheitschte drei
        Die solle baumle' drfor,«
        Un' cummedirt »die sucht mer 'raus
        Un' packt se fescht am Ohr.«
        Jetz' wie mer ghört hot vun dem Spruch,
        So hot noch selli Nacht
        Was drinn war Alles still un gschwind
        Sich uff die Flucht gemacht,
        Dann jeder hot im Ernscht gemeent,
        Er käm' schlecht wech drbei
        Un' jeder hot sich zitternd g'sacht
        »Du bischt vun denne' drei.«


 
