
Der guati Kerl.


       
I' bin a' guater Kerl,
           Wer giebt ma' was dafür?
           's hat si' no' koaner g'rissn,
           Da will koa Mensch 'was wissn,
           Nit oana 'was vo' mir 
          Da hoaßt's, die guatn Menschn
           San seltn auf der Welt,
           Was nutzt mi denn dees seltn,
           Wer laßt mi' d'rum 'was geltn,
           Wer giebt mer an' Kreuzer Geld?!
Es san halt d' Leut' so sündhaft,
           Daaß s' nit dees Guati mögn,
           Wegn meiner, 'bi' gwest a' Perl,
           Jetz' wer' i' 
          a böser Kerl,
           Bal's gschegn is, is's g'schegn
Na' werd's glei' anders pfeifa,
           Bal' 's hoaßt, du 
          dem trau' nit,
           Der thuat koan' ebbes gunna,
           Der Mensch ist nit verspunna,
           Da kimm fei' aus damit.
'S is aber do' nix gwes'n,
           I' will Enk sagn warum,
           Nix g'lernt hat's g'habt die 
          Perl,
           Und für an' 
          bös'n Kerl
 Verstandn, war er 
          z'dumm.


