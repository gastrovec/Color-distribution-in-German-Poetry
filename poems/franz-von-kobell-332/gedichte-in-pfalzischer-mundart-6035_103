
Der Pfälzer und der Bayrischzeller.
(Pfälzisch und oberbay'risch.)


Pfälzer.


       
Gute' Morge', gute' Morge', ei sacht lieber Freund,
        Wie heest dann der Berg, wo die Sunn druff scheint,
        Der dort, wo so Felse' un' Löcher un Stee',
        Meiner Seel', lieber Freund, der Berg is nit schö'.


 
Bayrischzeller.



Der Berg waar nit schö? dees verstehts Ees halt nit.
        Es fei't ihm nix dem, seyds no' z'friedn damit,
        Den hoaßt mar 'n Wendlstoa', steigts amal 'nauf,
        'Ko sey', 's geht Enk nacher a' Liachtl auf.


 
Pfälzer.



Ja was soll dann do schö' sey', es wachst jo nix dra',
        Un' mer sicht 'm die Wildheit von weitem schun a',
        Un' weche' der pure' Aussicht allee',
        Do käm' emm deß Grable theuer zu steh'.


 
Bayrischzeller.



Ees wißts es halt nit, 's is wohl schö' in den Gwänd
        Und a' Platz scho' a' raara, bal's oana recht kennt,
        Es is dort a Gartn, so fei' wie's oan' geit,
        Wo d' Almrosn blühn in der Summerszeit
        Und der Enzian mit seini Glockn so blau
        Und d' Stoarautn, dees is a' wunderliebs G'schau.
        Und steigst na' auf d' Birsch um a' Gambsei 'nauf
        Und es rauscht aus die Laatschn an Auerho' auf,
        A' Spielho', a' Haslhea'r, dees is a' Freud,
        Da werd ma' wohl frisch und da rührt si' a' Schneid,
        Und sicht ma' da drobe na' d' Sunn aufgeh',
        Da is ja d' Welt grad noamal so schö',
        Bal' s' o'scheint die Schneeberg weit drinn in Tyrol
        Und in Land draußn d' Ebnet vo' Nebl no' voll
        Und der Tag glaaslhoata, All's ruai und still –
        Und bal' nacher oana no' dro' denka will,
        Wie's anders is druntn, wo d' Leut anand plagn,
        Herr Bruada bitrachts und Ees werds nimmer fragn,
        Ob's ebba kunt schö' sey' und luschti' da drobn,
        Mein' Kopf wollt i' wettn, Ees thaats es aa' lobn.


 
Pfälzer.



Die Gränk, was er schwärmt! – Er is jo e' Poet,
        Der sich uff e' Bschreibung gar prächtich versteht,
        So e' rechti idyllischi Mensche'natur,
        Er kummt alle' Schönheite' g'schwind uff die Spur,
        Wahrhaftich, Er sollt' emōl bei mer sey',
        Was er saache' thät zu de' Wingert am Rhei',
        Deß is noch 'was anners, do wachst schun 'was,
        Daß mer sächt 's is der' werth un' mer hot aach 'n Spaß.
        Die Berg voller Traube'! ganz voll lieber Schatz
        Un' mer braucht nit zu grabble' so toll wie e' Katz,
        Do geht mer spatziere', hübsch langsam enuff
        Un' find't e' schö' Summerhaus obe' d'ruff,
        Un' do sicht mer die Dampfschiff schwimme' drher
        Un' die kleene Nache' die kreuz un' die queer',
        Un' mer hockt aach nit trucka drbei, schenkt sich ei'
        Un' trinkt recht behachlich e' gut' Glas Wei', –
        Mit all' seine' Blümcher un' Schönheite' do,
        Was hot mer drvun? deß is nit e' so, –
        Der Mensch hot 'n Maage' un' nit umesunscht,
        Was thut der mit Blümcher un' Morge'dunscht!


 
Bayrischzeller.



Ja moants Ees, mir hungern? dees fallt uns nit ei',
        Da müaßtn in' Berg' koani Alma nit sey',
        Na na! so is's nit, denn dort ober die Wänd',
        Da hat d' Welt, mei' Lieber, no' lang koa' End',
        Da geit's a' schö's Gras, Kräutln aa' in der Blüh',
        Dees hoaßt mer an' Alm und da grasn die Küh',
        Ja die schönstn und daß mar a' Kua melcha ko',
        Gel' dessell wißts ja do', und da lebt ma' davo',
        'Is lusti' dees Lebn, a' jeder hot's gern,
        Ko'st d' Sendrinn schö' singe' un' juchezn hörn,
        Weil 's es freut, bal' s' oan' sicht, der a' bißl was is,
        Und is oft a' schö's Diendl, dees tauget Enk gwiß,
        Kreuzlusti' und rühri' und frisch wier a' Hecht,
        Daß ma' glei' lieber bleibn als weitergeh' möcht'.
        Schau, da hockst ei' der Hüttn, brinnt's Fuierl am Herd
        Und 's Diendl bringt a' Milli und wie se si' g'hört,
        Kocht an Retsl und Nudl, dees ist grad a' Freud',
        Und mi'n Essn und Scherzn bringst uma der Zeit,
        Habts aa' ebbes selles, ha Landsmo', bei'n Enk? –


 
Pfälzer.



Deß nit, aber wann ich an's Herbschtmacha denk',
        Do geht gar nix drüber, do tanzt mer un' singt,
        Un' spetaklt sich! daß emm der Kopp schier verspringt,
        Un' deß is zu hübsch, wann's so wimmlt un' wühlt
        Un' so farbich im Grü' vun de' Rebe' 'rumspielt,
        Do kummt so e' Leeserinn, luschtich un' fix
        Un' macht emm' manierlich 'n artige' Gnix
        Un' offerirt Traube', mei' Schatz deß is fei', –


 
Bayrischzeller.



Nit übi', amal möcht' i' aa' dabei sey',
        Denn d' Traubn, verstandn, die giebts bei'n uns nit,
        Grad d' Limonihandler die bringe 's oft mit
        Von' welsch'n Tyrol, da hon i' s' wohl g'segn
        Schö' bloob, aber ho' weiter nie koani mögn,
        San ma' z' theuer gwest, nehma an' Zwölfer dafür,
        Und da trinkt ma' do' lieber a' Paar Maaßl Bier.


 
Pfälzer.



Mei' geh mer ewech mit dem welsche' Tyrol,
        Mer heest se' halt Traube, sie sin's nit emol,
        Die wässriche Dinger, do dank ich, nee, nee,
        Do muß mer zu uns an de' Rhei' nunner geh',
        Do wachse' jo Arte' (deß is nōch der Laag)
        Viel hunnert! deß langt nit, ja wann ich's 'm saag,
        Un' deß Kelterlebe'! deß is wohl e' Spaß,
        Do setzt mer 'n Bachus nuff uff e' Faß,
        Ufs Moschtfaß, Dunner, do gits nocher Bränd'
        Daß sich oft eener drei Täg' nimmer kennt.


 
Bayrischzeller.



Wißts was, i' laß handeln, 's ko' schö' bei'n Enk sey',
        Des schönst' aber, mirk' i', dees is halt der Wei',
        Und weil 's 'n gnua habts, no'! so schickts mer oan' zua,
        Da' is glei' mi'n Dischpatirn a' Rua.


 
Pfälzer.



Is e' Wort, deß soll g'schehe', do kummts nit druff a',
        Aber Eens muß Er thu', un' do denk' Er m'r dra',
        Do drobe', juscht in denne' Löcher un' Stee',
        Wo ich um ke' Geld thät rischkire' die Bee',
        Dort muß Er mer trinke' e': Vivat die Palz!
        Versteht Er? –


 
Bayrischzeller.



                        Mei' ja, und i' denk mer aa', b'halts
        Und i' b'halt' meini Berg, denn wie guat aa' der Wei',
        Wann i' weg müßt' vo' die, na dees kunnt' gar nit sey'!


 

 
