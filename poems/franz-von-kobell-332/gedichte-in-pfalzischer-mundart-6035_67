
Die zwee' Gelehrtthuer.


       
»Ich wees' nit, warum sich die Leut so beklaache',
        Die Welt hätt' gar so viel' Uebl zu traache',
        Un' e' Uebl deß is doch e' Poschtulat,
        Dann wann mer sich nit uf de' Raum beschränkt
        Un' e' bische' an de' Zusamme'hang denkt,
        Do sin jo die Daata ganz deutlich do?!
                              »»Wie so?«« 
        »Ei daß sich die Wese' nit all' durchdringe',
          Deß muß doch 'n Gege'satz bedinge'
          Un' deß is jo wiedder e' Poschtulat,
          Dann wann jetz' ke' Plus un' ke' Minus mehr wär',
          Wo käme' dann Polaritäte' her,
          Un' wo dann noch 'was Absolutes, wo?«
                                »»Ah so!««


 
