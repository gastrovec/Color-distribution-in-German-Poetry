
Der Weiberbarometer.


       
Ich hab' emol e' Fraa gekennt,
        Die hot so scheene Waade' ghat,
        Bei der war 's Wetter alsfort schlecht
        Un' übrall dreckich war die Stadt. 
        Ich hab' e' anneri gekennt,
          Die hot 'n scheene' Buckl ghat,
          Bei der war 's Wetter alsfort schee'
          Un' als der Himml spieglglatt.
E' dritti hab' ich aach gekennt,
          Die hot gehat 'n scheene' Arm,
          Der war e' jeder Aerm'l, denk,
          Sogar im Winter viel zu warm.
Un' wiedder eeni fallt mer ei'
          Do war nix als ihr Mantl schee',
          Die hot als gsacht, es wär' so kalt
          Un' wollt' nit ohne Mantl geh'.
Ich hab' emol die viere g'froocht,
          Wie's justement um's Wetter wär':
          »Ei hübsch, ei wüscht, ei warm, ei kalt« –
          Befehl' mich Ihne', dank' recht sehr,
Sacht lieber Waade', Buckl, Arm
          Un' Mantl, nocher weeß mer doch,
          Was euch e' Barometer is
          Un' hingeht for e' Wetterloch.


 
