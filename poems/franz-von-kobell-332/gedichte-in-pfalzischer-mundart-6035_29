
Der Koch.


       
Gute' Morge' Herr Leibkoch, ei Sapperment,
        Do brozlts un' sied's jo ohne End,
        Gotts Blitz, was for Fisch', Forelle' un Aal
        Un' Salme' un' Häring noch der Wahl,
        Un' Auschtre' un' Krebse', wo sin dann die her,
        Deß sin' jo Unthier, 'glaab' gar vum Meer',
        Un' was for Gelée's un' Paschtete', der Glanz!
        Un' deß' do, deß is jo e' Biberschwanz,
        Was is dann heut los, wer werd dann traktirt,
        Heut werd jo e' Heidegeld vermangirt!
        »»Ei was werds dann sey', Er is halt ke' Chrischt
        »»Un' wees' nit, warum mer anglt un' fischt,
        »»Es is jo Quatember, e' Faschttach is heut,
        »»Un' deß is for uns als e' zablichi Zeit,
        »»Un' meent mer schun oft, der Verstand steht emm still,
        »»Wann e' Herrschaft halt gar e so faschte' will.««


 
