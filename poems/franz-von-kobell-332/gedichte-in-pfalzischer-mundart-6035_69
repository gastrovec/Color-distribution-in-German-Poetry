
Der Zopp.


       
Der Zopp g'hört nit in unser' Zeit,
        Fort sag' ich mit 'm Zopp
        Un' 's helft ke' annri Correction
        Als wech drmit vum Kopp!
        So hot e' Radikaler gsacht
        Un' Alles stimmt 'm bei
        Un' ruft, so schneid' 'n wech de' Zopp
        Un' die Frisur sey frei! –
        Mer meent, deß wär' gar gschwind getha'
        Doch deß geht nit e' so,
        Dann schneidscht de' Zopp nit korz genuch,
        So is er als noch do,
        Un' schneidscht 'n aach bei'm Stumpe ab,
        Wer steht emm' drvor gut,
        Daß nit im Locke'spiel deß Ding
        Sich wiedder flechte' thut?!
        Mit viel Studire' un' Gethu'
        Hot mer dra' 'rum gemacht
        Un' endlich dann de' große Bschluß
        E so erausgebracht:
        Kund un' zu wisse', daß ke' Zopp
        Die Freiheit mehr genirt,
        So werd noch Vorschrift jeder Kopp
        Bis uff die Haut rasirt.
            – »Ja Sapperment, do sin jo aach
            »Zum Deubl alle Hoor?!«
            Deß thut nix, wann nor wech der Zopp,
            Dann deß geht All'm vor.«


 
