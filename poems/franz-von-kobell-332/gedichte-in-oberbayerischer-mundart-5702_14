
's Zitterspiel.


     
Meinoad es is a gschpassig's Ding
           Da um dees Zittergschpiel,
           Werd' oaner oft so woach dabei,
           Dees sag'n da' gar viel,
           Und do' so schö' und lusti is's,
           Du moanst es kunnt nit sey',
           'S is, wie wann oane lacha thaat
           Und woanet dengerscht d'rei'. –
           I hon amal deßweg'n g'fragt
           An' g'schickt'n Musikant,
           Der sagt, die Zitter macht 
          verliebt,
           D'rum reißt's enk an' Verstand,
           Da kimmt's die Junga trauri für,
           Die no' nit All's derroacht,
           Vor lauter Lieb' und Narretei
           Werd' ihna 's Herz dawoacht,
           Und bei an' Alt'n is's a so,
           Kimmt er amal in Schwung,
           So moant er, waar's no' nit 
          vorbei
 Und waar er wieder jung!


