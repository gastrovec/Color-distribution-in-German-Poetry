
Der unglückliche Dichter.


       
»Daß ich so gern e' Dichter wär',
        Un' neidich bin em e' jede',
        Deß is bloß, weil se so per du
        Mit alle Mensche' rede'.
        Nit grad, als wann's mit Kaiser ich
        So wollt' un' mit de Könich,
        Was froche' die noch unser eem,
        Ach nee ich wünsch' nor wenig.
        E' Mädche' liecht mer als im Kop'
        An die nor möcht' ich dichte',
        An die möcht' ich des liebe Du
        In e' Paar Verscher richte'.« –
        »»Deß kannscht de jo, red' nor so rum
        Vun Rose'blum und Heiligthum
        Und vun verliebt
        Und vun betrübt,
        Do loß dei' Du nor tüchtig los,
        Die Dichterkunscht is nit so groß.««
        So hab' ich mit'm e' Freund geredt,
        Ach wär's doch nie geschehe',
        Dann uf sein Roth, do fang ich an
        Die Verslcher zu drehe'.
        Un schreib' ihr uf e' Poschtpapier:
        »Ich bin verliebt un bin betrübt
        Un du, du all' mei Heilichthum,
        Du bischt's du scheeni Rose'blum« –
        Un schick' des Zettlche' zu ihr.
        Do schickt se mer e' Körbche' zu,
        Jetz' sacht emol, was thu' ich,
        E' Ros' war drinn un do steht druff:
Jetz' sey'n Se aber ruhich! –
        Der Deubl hol' die Dichterei,
        Die Alles mir genumme',
        Dann seit dem Vers do war's vorbei,
        Bin nie zum Du mehr kumme'.


 
