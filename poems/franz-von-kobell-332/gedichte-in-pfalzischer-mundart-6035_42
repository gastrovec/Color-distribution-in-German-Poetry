
'S Diner.


               
Es war e' groß' Esse', e' luschtich' Fescht
        Un' wie so im beschte' Zug die Gäscht,
        Do hot eener gsacht »sich! 's Lebe' sollt sei'
        Als wie e' gut' Dinner, verklärt vum Wei'
        Un' am luschtichschte als, wanns geht uffs End,
        Wo Alles sich Freund un' Bruder nennt,
        So wär's halt e Luscht, aber 's is grad verkehrt,
        Dann geht's uff die letscht', is's kenn' Penning mehr werth.« –
        Do sächt 'm e' Annrer »»Heut' wär' so e' Dag,
        »»Do könnt' dich beim Kaffee juscht treffe' der Schlag,
        »»Un' wann's jetz' so wär', he? wärs nocher recht?««
        »Halt! ne' Sapperment, was mer Dummheite' sächt,
        »Ne, ne lieber Freund, ich hab' ganz druff vergesse',
        »Mir wolle' noch öfter minanner esse'!«


 
