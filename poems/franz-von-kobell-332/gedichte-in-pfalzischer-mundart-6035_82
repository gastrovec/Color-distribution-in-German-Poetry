
Die Weiber.


       
Die Weiber bleibe Kinner
        Bis an ihr letschtes End',
        Deß kann mer gar nicht läugne',
        Wann mer die Weiber kennt. 
        Als kleene junge Dinger,
          Do spiele' se mit der Popp,
          Die vornehm 'rauszuputze',
          Deß habe' se glei' im Kopp.
Als große hübsche Mädcher,
          Wie mache' se 's dann do?
          Do sin' se selber Poppe'
          Un' mache's grad' e' so.
Un' krieche' se als Madame'
          E' Kleenes, o wie schö',
          Do habe' se gar e' Püppche',
          Deß plappert und kann geh'!
Deß macht erscht e' Vergnüche',
          Es is jo nit vun Holz
          Un' thut, hübsch angezoche',
          Als wie e' Altes stolz.
So geht's vun eem zum annre'
          Bis in der Großmamma
          Un' wann mer 's recht betrachte',
          So is 'was Gutes dra',
Dann sich! weil des Reich Gottes,
          Wie 's heeßt, de' Kinner is,
          So kumme' se all' in Himml
          Die Weiber, ganz gewiß!


 
