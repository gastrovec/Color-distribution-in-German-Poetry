
Die Chrischtnacht.


         
Im Kölner Dum, gebt e' alti Sag',
        In der Chrischtnacht werd's uf eemol Tag',
        Un' werre' die Fenschter hell beleucht't
        Un' e' seltsamer Schein zum Himmel steigt,
        Un' do glanzt in der Kerch der Wunnerstern,
        Der die heilige drei König hot g'führt zum Herrn.
        Un wann deß gschicht. so geh'n um de' Dum
        Die heilige' drei König feierlich 'rum,
        Un' mache' e' unsichtbari Rund
        Un' thue' de' Mensche' Ermahnunge' kund.
        Un' der Kasper beginnt: Ihr, arm un' reich,
        Der Herr will Friede' un' Ruh' unner euch,
        Un' der hot nit de' christliche' Sinn,
        Dem der Unfriede' haust im Herze' drinn.
        Un' d'ruf der Melchior aach fangt a'
        Un' sächt: der Herr hot euch Gut's getha',
        Damit ihr deß Gute liebt un' ehrt,
        Un' daß ihr euch nit zum Böse' kehrt.
        Un' nocher vernehmlich der Balthasar sächt:
        Der nor for sich de' Himml möcht'
        Un' nie denkt an deß Nächste' G'schick,
For sich nor sorgt un' for sei' Glück,
        Der hot nit gelernt, de' Herrn versteh',
        Un' werd de' rechte' Weg nit geh'.
        So sage' die König un' rufe's in's Herz,
        Wann sich's will hebe' himmlwärts,
        Un' Mancher hot's g'hört in seller Nacht,
        Un' Manch'n hot's zum Beßre' gebracht.


 
