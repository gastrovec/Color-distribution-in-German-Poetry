
Vum Frühjohr.


       
Wie hab' ich se so gern die Zeit,
        Wann 's Frühjohr wiedder kummt,
        Wann Alles grünt in Herrlichkeit
        Un' Alles singt un' summt,
        Es blüh'n die Glöckcher uff 'm Feld,
        Die Primlcher drbei,
        Un' Blume bringt der ganze' Welt
        Der luschtig schöne Mai. 
        Ich weß nit wo ich deß so lern',
          Denk ich an's Liebche' fei',
          Im Frühjohr hab' ich's doppelt gern,
          Als wie im Herbscht de' Wei',
          Un' denk ich an die Hochzeit ach,
          So bild' ich mer's halt ei'
          Un' traam's im Schlof un' wann ich wach',
          Im Frühjohr muß se sey.
Nor eens is schad', un' 's gschicht halt nit,
          Ich wollt' wann 's Frühjohr käm'
          Brächt's aach e' Stückche Jugend mit
          De' Mensche' wie de' Beem,
          Uns aber wehrt's gar knickerich,
          Was jedi Planz genießt,
          Deß is des eenziche, was mich
          Im Frühjohr als verdrießt.


 
