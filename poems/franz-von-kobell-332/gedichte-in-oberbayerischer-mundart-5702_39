
Von Herzog Max.


       
Moant's, Ees alloa kinnt's Zithernschlagn
           In Steyermark und Krain,
           Wann's ebbes B'sunders hör' n wollt's,
           Kemmts grad nach Boarn 'rei'. 
          Und fragts amal nach Wittelsbach
           Und nach sein' liebn Herrn,
           Da glanzt den schön'n Zitherspiel
           A gar a guater Stern.
Es is der Herzog Maxmilian,
           Der selber d' Zither schlagt,
           Woaß nit, ob mar an sellan Prinz
           Bei Enk in Land derfragt.
Und spiel'n thut er's nett und fei',
           Halt halt a Lieb' zu'n ihr,
           Dees kimmt, verstehst, von sein Gemüth
           Und 's Herz hat er dafür.
Und schau' dees is die Seltnheit
           An so an' groß'n Herrn,
           Daß 's Herz nix von sein' Titl woaß
           Und hat a Zither gern.
Und schau dees is a Zeugnschaft,
           Wo koani drüber geht,
           Daß d' Zither aa, als wie bein Enk,
           Bei uns in Ehr'n steht.


