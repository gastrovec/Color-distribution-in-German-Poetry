
Die oa', die i moa'.


       
Is am Himmi koa' Stern,
           Daß i 'n schauget so gern,
           Als a Diendl am Land,
           Als die oa', die i moa'. 
          Wohl weiß auf der Höh
           Is der frischg'fall'ne Schnee,
           Und is do nit so weiß,
           Wie die oa', die i moa'.
Wohl schö' is der Tag,
           Wann's a schöner sey' mag
           Und is do nit so schö',
           Wie die oa', die i moa'.
Was frischer's sichst nie
           Was a Pfersibaamblüh',
           Und is do nit so frisch,
           Wie die oa', die i moa'.
So lieb und so fei'
           Moanst, war nix wie da Wei'
           Und is do nit so fei',
           Wie die oa', die i moa'.
Und weil s' halt so fei',
           Daß s' nit feiner kunnt sey',
           Drum so sich i s' so gern,
           Woaßt, die oa', die i moa'.


