
Franciscae meae laudes
Novis te cantabo chordis,
      O novelletum quod ludis
      In solitudine cordis.
Esto sertis implicata,
      O foemina delicata
      Per quam solvuntur peccata
Sicut beneftcum Lethe,
      Hauriam oscula de te,
       Quae imbuta es magnete.
Quum vitiorum tempestas
      Turbabat omnes semitas,
      Apparuisti, Deitas,
Velut stella salutaris
      In naufragiis amaris ...
      Suspendam cor tuis aris!
Piscina plena, virtutis,
      Fons aeternae juventutis,
      Labis vocem redde mutis!
Quod erat spurcum, cremasti;
      Quod rudius, exaequasti;
      Quod debile, confirmasti!
In fame mea taberna,
      In nocte mea lucerna,
       Recte me semper guberna.
Adde nunc vires viribus,
      Dulce balneum suavibus
      Unguentalum odoribus!
Meos circa lumbos mica,
      O castitatis lorica,
       Aqua tincta seraphica:
Patera gemmis corusca,
      Panis salsus, mollis esca,
      Divinum vinum, Francisco!
