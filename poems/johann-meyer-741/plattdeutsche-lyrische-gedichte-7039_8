
Din steernhell blauen Ogen
Din steernhell blauen Ogen,
       Wa seeg ick se so geern!
       Se bargt den ganzen Himmel klar,
       So wunnerbar, als wenn't wul gar.
       Als wenn't wul gar
       Twee Engelsogen weern.
Din steernhell blauen Ogen,
       Wa seeg ick se so geern!
       Wa sünd se doch so smuck un schön!
       So prächtig flammt keen Edelsteen,
       Keen Edelsteen,
       So strahlt keen Abendstern!
Din steernhell blauen Ogen,
       Wa seeg ick se so geern!
       Un ward min Hart ock nümmer sund,
       Un gah ick ock darbi to Grund,
       Darbi to Grund,
       Wat hölp't, – ick kann't ni wehrn!

Komp: – 1st Cl. Serpenthien.

*
 
