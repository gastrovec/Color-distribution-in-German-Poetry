
Kennst du dat Land?
Kennst du dat Land
       An'n Holstenstrand,
       Vun'n Elvstrom bit de Eiderkant?
       Wo wit de See, bald lud, bald sacht,
       Sick vör di dehnt in all ehr Pracht?
       Wo ruscht dat Reth und singt de Swan,
       Wo Segel swevt op blaue Bahn?
       Dat smucke Land
       An'n Holstenstrand,
       Dat is min Heimatland!

 Kennst du dat Land
       An'n Holstenstrand,
       So lütt, – un doch so weltbekannt?
       Versteken achter Dik un Damm?
       Mit Hemmingstedt un mit de Hamm?
       Wo Hunnert gegen Dusend sla'n?
       Wo Graf un Fürsten ünnergahn?
       Dat lüttje Land
       An'n Holstenstrand,
       Dat is min Heimatland!
Kennst du dat Land
       An'n Holstenstrand,
       Vun Segen rik ut Gottes Hand?
       Wo lustig twischen Heck un Dorn
       De Wischen grönt un brust dat Korn?
       Wo Lurken singt? – wo blöht dat Saat?
       Un wo in'n Wold de Eeken staht?
       Dat schöne Land
       An'n Holstenstrand,
       Dat is min Heimatland!
Kennst du dat Land
       An'n Holstenstrand?
      Ick füll min Glas bit hoch an'n Rand!
       Und för min best un leevstes Gut
       Drink ick den letzten Drüppen ut!
       Gott's Segen denn veel dusend mal
       Daröwer hin! – darop hind[?]l! –
       Hurah! min Land
       An'n Holstenstrand!
       Hurah! min Heimatland!

Komp.: 1. u. 4st. u. f. gemischten Chor v. Cl. Serpenthien. 4 stimmig v. Em. Baldamus 
        

*
 
