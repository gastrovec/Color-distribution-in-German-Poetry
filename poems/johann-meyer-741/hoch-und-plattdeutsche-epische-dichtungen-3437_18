
He
De Klocken klungn, de Lurken sungn,
       Dat Holt, dat weei so grön;
       Un als se 'rut na'n Karkhoff gungn,
       Seet he to Hus to ween'n.
He harr, ehr doch so leev, so leev;
       Un als he ehr't vertellt,
       Un als se em dat Jawort geev,
       Weer sin de ganze Welt.
Dar keem de Dod, so kolt als Is,
       Dar wurr sin Glück en Drom
       War gung sin Hart in Stücken lis',
       Dar welk he mit de Blom.
De Klocken klingt, de Lurken singt,
       Dat Holt sleit wedder ut,
       Un den se dar na'n Karkhoff bringt,
       Den bringt se na de Brut.
