
In de Schummern
Nu lang mi de Hand her
       Un kumm mit din Kopp,
       Un dar, wo dat Hart sleit,
       Dar legg em man op!
Denn hang ick di lisen
       Min Arm um de Nack
       Un küss di de Ogen
       Un strakel din Back.
Denn sitt wi to snacken,
       Denn sitt wi to drömn,
       Un buten dar blinkert
       De Steerns dör' de Böm.
Un buten is't düster,
       Un Fred' op de Eer, –
       Un schull'ck noch wat wünschen.
       Ick wüss nich, wat't weer!

Komp.: 1- u. 4 stimmig v. Em. Baldamus. 1 stimmig v. E. Gurlitt. 1 stimmig v. F. Becker.

*
 
