
In de Nacht
Versteken slapt de golden Steern
       In düstre Wulken still un sacht,
       Un dör' de wide, wide Feern
       Liggt still de swarte Nacht.
De Vageln mank de Bläd' in'n Bom,
       Doch sunst so lud, – drömt alltomal;
       Un slaprig hangt de lüttjen Blom
       Ehr natten Köpp hendal;
Un als de möden Blom vull Dau,
       So sünd de möden Og'n vull Tran,
       So lengt dat Hart all lang na Rau
       Un möch wul slapen gahn.

Komp.: 1 st.v. E. Magnus. 4 st. v. R. Hasselmann

*
 
