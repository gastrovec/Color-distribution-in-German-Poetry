
Min Kind
Wat krüppst du dar all wedder 'rum
       Un lachst mi to un langst na mi,
       Du lüttje dicke Suckerplumm,
       Ick bün ja veel to grot för di!
Heff ock keen Tid, – bün bi to schriebn
       Un mak en Leed, – dat ward mi swar.
       Denn mutt dat Görntüg vun een bliebn,
       Sunst kriggt man dat eerst recht ni klar.
Wat hölp't? – du kummst mit beide Hann
       Un fatst mi um un fichelst mal.
       So kummt dar wul en Engel an
       Un bringt een wat vun'n Himmel dal.

Un süh, wat ick noch eben söcht,
       Un kunn't ni finn, – dar heff ick't nu!
       Un de dit lüttje Leed mi brächt.
       De lüttje Engel, dat weerst du!
*
 
