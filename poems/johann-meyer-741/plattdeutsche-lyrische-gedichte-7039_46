
In'n Winter
Hu! wa dat früst un sni't hendal
       Un blinkert an de Böm,
       De lüttjen Blom li't alltomal
       Deep ünner'n Snee to drömn.
Un dochen is dat gar ni lang.
       Als noch in all sin Freud
       De smucke Summer buten prang.
       Wo nu de Flocken weiht.
So kummt dat an, so geiht dat fort,
       So gaht wi achterher,
       Un dör' de swarte Karkhofport
       Dar möt wi all hendör'! –
So is dat Leben blots en Drom,
       En Drom vun Freud un Weh,
       Un bald, – so slapt wi, als de Blom,
       Dar buten ünner'n Snee! 
      
*
 
