
Nerrn in'n Gard'n
In'n Gard'n hendal, dar nerrn an'n Bom,
       Dar steiht de Bank in't Gras,
       Wo vull vun söte Appelblom
       De Telgns daröwer waßt;

Un sünd de Oln to Bett dar vör,
       Un sleit de Nachtigal,
       Denn swevt dat dör' de Kökendöhr
       Ganz lis' den Stig hendal.
Denn knackt de Busch un rasselt lud
       In'n Tun an Nawers Plank,
       Denn krüppt dat sacht un swart herut
       Un slikt sick na de Bank; –
Un babn, dar drömt de ole Bom
       Un röhrt sick lis' in'n Wind,
       Un nerrn – dar fallt de witten Blom
       Op twee, de glücklich sünd.

Komp.: 1st. v. C. Gurlitt.

*
 
