
In'n Mai
De Eer is grön, de Vageln singt,
       Dat't lingelangs an'n Heben klingt,
       Un Freud ist allerwegen;
       Vull luter Blöm
       Hangt Büsch un Böm
       Un predigt Gottes Segen.
Wa is't en Tid so merrn in'n Mai!
       Un weer dat Hart ock noch so twei
       Un noch so dull terreten:
       Dar swinnt dat Leid,
       Dar kummt de Freud,
       Un allens is vergeten!
Ach, kumm un freu di, eh't to lat!
       Still! hörst du wul? – de Klocken gaht.
       De Karkhoffport steiht apen;
       Wer weet, waneer
       Ock du ni mehr,
       Liggst in de Eer to slapen!

Komp.: 1 st. v. E. Magnus, 4 st. v. R. Hasselmann. 
        

*
 
