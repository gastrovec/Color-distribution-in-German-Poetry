
Vaderhus un Modersprak
Vaderhus un Modersprak!
       Lat mi't nömn un lat mi't ropen!
       Vaderhus, du hellig Sted,
       Modersprak, du frame Red',
       Schönres klingt dar nix tohopen!
Vaderhus und Modersprak!
       Beste twee vun alle Gaben!
       Wüss dar nix so schön, so schön!
       Mehr, als Gold un Edelsteen,
       Liggt in düsse Wör vergraben!
Vaderhus un Modersprak!
       Kinnerglück und Öllernfreuden!
       Ach, wer köff se wull för Geld?!
       Weer't ock för de ganze Welt,
       Leet ick ni de leewen beiden!
Vaderhus un Moderpsrak!
       Lat mi't nömn un lat mi't ropen!
       Ward mi doch dat Hart so sla'n,
       Ward mi gar de hellen Tran
       Lisen ut de Ogen lopen!

Komp.: 1- u. 4 stimmig v. C. Gurlitt

*
 
