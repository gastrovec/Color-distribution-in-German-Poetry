
Se sä'n, du weerst so schön un gut
Se sä'n, du weerst so schön un gut,
       Se lachen di so fründlich an,
       Se harrn di dragen op de Hann
       Bit ut de Welt herut.
Du stunnst dar, als en Rosenblöt
       Un sogst de blauen Ogn to Eer,
       Als wenn en Kind dat Beden lehr,
       So engelsfram un söt.

Un ick, – ick heff di still ansehn,
       Min Hart vun Lust un Leid so vull;
       Ick wuss ni, wat ick leewer schull,
       Ob freu'n mi, – oder ween'n.

Komp.: 1 st. v. C. Gurlitt. 1 st. v. O. Voigt.

*
 
