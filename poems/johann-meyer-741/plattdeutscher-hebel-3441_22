
De Dischergesell.
Min Handwark, dat lehr ick so, so, la, la;
       Doch kann ick't Drinken veel beter, – ja, ja,
       Als't Arbeidn! – dat segg ick jüm fri un frank,
       De Rügg brok mi schier an de Höwelbank!

 Min Moder, de sä mi ok faken Bescheed:
       »Du kriggst dar keen Meister ni wit un breet!«
       Toletzt löv ick't sülbn all un dach wul: »i, i!
       »Wa ward't denn noch gahn in de Fremm mal mit di?!«
Wasück als mi't gung? – – man to prächtig! – Herrje!
       Söbn Meisters in wenig Weken! – juchhe! –
       Ach Moder, lüttj' Moder, wa wußt du dat slecht!
       Ick kreeg ja keen Meister ni, – harrst du ja seggt!–
