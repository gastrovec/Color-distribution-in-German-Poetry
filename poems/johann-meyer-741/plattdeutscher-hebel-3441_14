
De alltid fröhliche Tobacksmöker.
        
      In't Vörjahr.
 Böm vull Blom, – de Quellborn springt,
       Dusend! wa de Vageln singt,
       Nix als Freud un'n fröhlich Mot,
       Ne, wa smeckt de Piep een got!
        
      In'n Summer.
 Vulle Ährn, woneem man geiht,
       Vom vull Appeln, wu man steiht,
       Un en Hitten un en Glot!
       Likers smeckt de Piep een got.
        
      In'n Harst.
 Kunn de Welt wul beter sin? –
       Mit sin Druben, mit sin Win
       Quickt de Harst min lustig Blot,
       Un min Piep, de smeckt so got!
        
      In'n Winter.
 Winterstid, o schöne Tid!
       Nix als Snee vun wit un sit;
       Öwer't Dack un op'n Hot,
       Recht eerst smeckt de Piep een got!
