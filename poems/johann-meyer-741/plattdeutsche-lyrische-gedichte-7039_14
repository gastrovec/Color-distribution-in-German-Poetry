
Günd!
In'n Mandschien swimmt de Wulken;
       De Welt is still, als wull se drömn,
       Un günd in Düstern liggt un slöppt
       Dat Burhus mank de Böm.
De Fotstig längs de Koppeln,
       De geiht hendal bit an de Port,
       Un nösten, wenn de Grashoff kummt.
       Denn büst du all an'n Ort.
Dar hangt de Stickbeinbüscher,
       Dar waßt de Blom di vör de Föt,
       Dar singt des Nachts in'n Appelbom
       De Nachtigal ehr Leed.
Un an de Mür dör't Fenster,
       Dar kiekt de Rosen in de Stuv;
       Un achter Blom un gröne Bläd',
       Dar – drömt en witte Duv! 
      
*
 
