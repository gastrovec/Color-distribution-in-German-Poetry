
Tonöst
Tonöst, wenn se gravt hett'
       Tonöst seit se Lien,
       Tonöst kummt dat Unkrut,
       Tonöst mutt se jüdn.
Tonöst mal begeeten,
       Tonöst ward't all grön,
       Tonöst kamt de Knuppens,
       Tonöst will't all blöhn.
Tonöst is't all rip wurdn,
       Tonöst mutt se't tehn,
       Tonöst mutt se't hocken,
       Tonöst mutt se't bred'n.

Tonöst mutt se't braken,
       Tonöst mutt se't swingn,
       Tonöst mutt se't hekeln
       Un knütten un slingn.
Tonöst mutt se't wickeln,
       Tonöst mutt se't spinn,
       Tonöst mutt se't weben,
       Tonöst – denn is't Linn,
Tonöst mutt se't büken,
       Tonöst driggt se't rut,
       Tonöst mutt se't bleeken,
       Tonöst denn is't – gut!
Tonöst kummt in'n Koffer;
       Tonöst kummt dat Best',
       Tonöst kummt de Frier,
       Tonöst – kummt de Köst!
*
 
