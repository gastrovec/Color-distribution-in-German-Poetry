
O du, min Blom, so rosenrot!
O du, min Blom, so rosenrot,
       Min Drom un min Gedanken!
       Un weer't de smuckste Edelsteen,
       Din Angesicht is mal so schön,
       Du Rosenknupp vun Melk un Blot
       Mank kruse Luckenranken.
O du, min Blom, so rosenrot.
       Min Leevde un min Leben!
       Un geev mi ock de grote Eer
       Vun all ehr Glück keen Handbreet mehr,
       Bliffst du mi man, – wat hett't för Not?
       Denn is mi allens bleben!

 O du, min Blom, so rosenrot,
       So kinnerfram un fröhlich!
       Mak op din Ogn so hell un swart!
       Kumm her un legg di an min Hart!
       Denn heff ick di man opp'n Schot,
       So bün ick still un selig.
För alles Gut, för alles Geld,
       Ick kunn di nümmer laten!
       O du, min Blom, so rosenrot!
       Wa bün ick doch so rik und grot!
       Un hol mit di min ganze Welt
       Un all min Glück umfaten!

Komp.: 1- und 4 stimmig v. Em. Baldamus.

*
 
