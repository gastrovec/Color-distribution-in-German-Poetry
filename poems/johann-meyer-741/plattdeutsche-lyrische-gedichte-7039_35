
Drusregen
De Regen drust, un op de Wisch
       Hangt allns vull blanken Dau!
       Wa is se bunt un grön un frisch,
       Wa blinkt de Bek so blau!
He löppt de Wischen dör' un singt
       Un fangt de Himmelstran,
       Un wat de Regendrüppens klingt,
       Mi dünk, ick kunn't verstahn:
Bald Freud un Lust, bald Leid un Qual,
       Is allns en korten Drom!
       De Drüppens swimmt den Bek hendal,
       De Bek löppt dör' de Blom! –

Komp.: 1st. v. O. Voigt.

*
 
