
Dar weer mal en Deern

Aus dem plattdeutschen Theaterstück: Hau mutt he hebb'n.
Dar weer mal en Deern,
       En lüttje, lustige Deern! –
       Un dar weer ock mal en Bursöhn,
       Un de harr ehr wul geern!
Doch he dörf dat man ni wagen,
       Ehr um dat Jawort to fragen, –
       Denn man wat schüchtern vun Natur,
       Is för gewöhnlich de Bur.

 Un dar dach de lüttje Deern:
       Wenn se all nu so weern,
       Denn kreegst ja keen Mann,
       Un dat geiht doch nich an!
Un als dar mal alleen
       De beiden bemöten sick de'n,
       Un de Tid he ehr bo',
       Dar dach se: Nu man to!
Un dar stött se em an
       Un reep lisen: Johann!
       Wat steihst dar noch?! – nu kumm!
       Un fat mi doch mal um!
Un dar wurr he ganz rot
       Un ganz dösig to Mot!
       Un dar leeg se ock all warm
       An sin Hart un in sin Arm!
Un dar kreeg he ehr all bi'n Kopp
       Un dar drück he ehr all een op!
       Un noch een, – un noch een, –
       Dat'n Lust weer, antosehn!
Un so is dat nu so kam',
       Dat de beiden sick hebbt nahm',
       So als Brüdigam un Brut, –
       Un nu is't ut!

Komp.: 1 st. v. L. Jessel.

*
 
